Данило Павлович Апостол
(1654-1734)
Гетьман Лівобережної України (1727—1734). Виявив себе
умілим воєначальником та талановитим адміністратором.
Примножуючи свої багатства, Данило Апостол, на відміну
від багатьох інших тогочасних старшин, ніколи не зловживав
ні службовим становищем, ні володільницькими правами, не
домагався реалізації власних інтересів на шкоду іншим. Саме
тому історія не донесла до нас жодної скарги підданих Апос­
тола на свого сюзерена.
Ставиш гетьманом, він, незважаючи на свій поважний
вік, з молодечим запалом узявся за облаштування держав­
ного життя Гетьманщини: повністю оновив корпус ге­
неральної і полкової старшини, намагався врегулювати
поліквідації обмеження на вивіз українських товарів за
кордон; сприяв налагодженню взаємовигідних торговельних
зв ’язків з Кримом; вживав заходів по створенню бюджету
Гетьманщини; реформував судову систему, розпочинає про­
цес кодифікації українського законодавства; опікувався
освітою та культурою.
Однак більшість починань гетьмана розбилися об глуху сті­
ну колоніальної імперської бюрократії.
Гетьман Д. Апостол — один з небагатьох козацьких керма­
ничів, що знайшов спокій у рідній землі.
Рід Апостолів, що походив з Молдавії (Валахського
князівства), у XVI—XVIII століття відіграв помітну роль
в історії Української козацької держави. Вперше прізви­
ще Апостол 1649 року засвідчено в козацькому реєстрі
війська Б. Хмельницького у списку Андріївської сотні
Миргородського полку. Очевидно, ім’я цього козака Пав­
ло Охрімович.
Батько Данила — Павло Охрімович Апостол, волоський
найманець, який вступив на військову службу до польського
короля Владислава IV Вази, а потім служив ротмістром у
Яреми Вишневецького, сотником у полку Г. Лісницького,
хомутецьким сотником. Згодом він вступив до козацького
війська і невдовзі посів у ньому значне становище — пере­
бував на старшинських урядах у П. Тетері, С. Опари, гене­
ральним осавулом у П. Дорошенка (з 1666 року), гадяцьким
і миргородським полковником. У 1659 році П. Апостол
виконував обов’язки наказного гетьмана. В 1660 році він
очолив Гадяцький і Миргородський полки.
Зайнявши у козацькому війську високу посаду полков­
ника, який здійснював на території полку як військову,
так і вищу адміністративну владу, Павло Апостол, як і інші
представники козацької старшини, прагнув до поліпшен­
ня свого економічного становища. З цією метою він почав
скуповувати земельні ділянки у козаків та селян сіл Хар­
ківці, Хомутці та Бакумівці Миргородського полку.
4 грудня 1654 року в козацькій сім’ї Павла Охрімовича
Апостола народився син, якого назвали Данилом. У досить
молодому віці (28 років) завдяки військовим заслугам,
авторитету батька у 1682 році гетьман І. Самойлович за­
пропонував його кандидатуру як таку, що гідна полковни­
цького уряду (на цій посаді він пробув аж 44 роки).
1687 рік поставив у складне становище миргородсько­
го полковника: з одного боку, він зберігав вірність І. Са-
мойловичу за полковницький пернач, а з другого — не міг
перешкодити його падінню, діям опозиції. Д. Апостол
вберігся від зміщення з посади завдяки приятельським
стосункам із севським воєводою Л. Неплюєвим, який, за
спогадами С. Величка, «з миргородським полковником
дружив». Ця прихильність впливового російського вель­
можі заважала І. Мазепі розправитись з полковником,
якого він повинен був остерігатися через його зв’язки з
тими, хто так чи інакше впливав на політику щодо Украї­
ни. Гетьман, не бажаючи мати у власній команді «не сво­
го» старшину, вдався до випробовуваного ще на початку
своєї кар’єри засобу: подав до Москви компрометуючі дані
про небажану персону. Уже на початку 1688 року Ма­
лоросійський приказ був проінформований про те, що
Д. Апостол «пишет к запорожцам без ведома ево, і про­
тивные на возмущение народу малороссийскому писма».
У жовтні того ж року з Москви до Батурина приїхало
посольство Ф. Шакловитого у справі Другого Кримського
походу. У статті VIII переговорів записані слова І. Мазепи:
«Полковник де Апостоленко, который в прошлую зиму
запорожцев кормил и дарил, и обещал им дать зимовые
становища в своем полку, также челядника своего, без его
ведома, в Польшу посилать и по возвращении челядника
о нем не писал же и в том не оправдался, — теперь еще
учинил также поступку: был он поставлен с полком своим
на побережье для опасения от неприятельских людей, и
писал к нему, гетману, чтоб ему для лучшаго поиска над
неприятелем перейти за Днепр, и он вместо промыслу,
учал иметь съезды, и банкеты и разговоры с вором и бег­
лецом с Апостольцом». Московські урядовці, ознайомив­
шись у листопаді 1688 року з цим гетьманським звинува­
ченням, вирішили перенести його розгляд на початок
військової кампанії 1689 року, коли в Гетьманщину з полка­
ми мав прибути В. Голіцин і прийняти відповідне рішення.
Російські урядовці, схоже, прислухались до думки А. Не-
плюєва і залишили все по-старому. Та й відставка мирго­
родського полковника в ході маршу, розгортання військо­
вих дій теж була, очевидно, небажана для успіху справи,
а тому Д. Апостол утримався на полковницькому уряді.
У 1677 році Д. Апостол одружився з Уляною Іскри-
цькою. Її батько Василь Іскрицький мав «отчизну» на Пере­
яславщині, був племінником П. Тетері. Він разом з братом,
«заслужонные в войску козацком товариши», 28 травня
1659 року були нобілітовані Яном-Казимиром. Оскільки
батько І. Мазепи Степан приблизно в той самий час отри­
мав від короля підтвердження на село Мазепинці, то мож­
на зробити висновок, що Іскрицькі служили в І. Вигов-
ського, а тому після його поразки залишились у Польщі.
Ймовірно, що їхні життєві шляхи свого часу перетинали­
ся з Мазепою. В. Іскрицький був димерським полковни­
ком, ротмістром при королі Яні Собєському.
Зустріч В. Іскрицького з І. Мазепою кардинально впли­
нула на стосунки гетьмана з миргородським полковником.
Очевидно, польський полковник зняв сумніви щодо опо­
зиційності свого зятя, пообіцяв залучити його та рідню у
Полтаві до співпраці з правителем Гетьманщини. У 1691 ро­
ці І. Мазепа призначив тестя В. Іскрицького, Павла Гер-
цика, полтавським полковником.
Д. Апостол ще раніше довів свою відданість І. Мазепі
активною участю в боротьбі з опонентами гетьмана. Відра­
зу після зустрічі В. Іскрицького та І. Мазепи миргород­
ський полковник доніс у Батурин, що, коли він із стар­
шиною був у Москві, то П. Полуботок говорив про ворожі
заміри Михайла Гадяцького. «Если, — зазначав гетьман у
донесенні в Малоросійський приказ, — молодий Полубо­
ток знал о замислах Гадяцкого, то должен бил знать и о
замислах Соломона, должен был знать об этом и отец его,
тем более, что старик, находясь на полковничестве пере-
яславськом, промышлял о гетманстве».
Також Д. Апостол знайшов «неложныи сведытели», які
дали показання, що «Кочубей с Жученком, тестем своим,
на той час бившим полковником Полтавским, до Сечи и
до Криму виправили» Петрика. Як відомо, саме тоді гетьман
запідозрив генерального писаря в таємному інформуванні
на користь Москви, а тому нейтралізація його руками мир­
городського полковника була для нього дуже доречною.
У пізніші роки І. Мазепа неодноразово покладав на
Д. Апостола обов’язки наказного гетьмана.
Воєнні дії російських військ кінця XVII — початку
XVIII століття, в яких було задіяне козацьке військо, ви­
явили військові здібності Данила Апостола. Так, у 1695 році,
коли козаки взяли участь у поході російських військ під
Азов, миргородський полковник Д. Апостол, за свідченням
літописця, «знатную паче прочиих показывал храбрость».
Брав він участь і в російсько-шведській війні 1700—
1721 років, що увійшла в історію під назвою Північної.
В 1701 році миргородський полковник був призначений на­
казним гетьманом козацьких полків, направлених царським
урядом на допомогу російським військам, які билися із
шведами у Прибалтиці. В бою біля поселення Ерестфер,
на схід від Чудського озера, українські та російські війська
здобули блискучу перемогу над шведським генералом Шліп-
пенбахом. У цьому бою проявилися неабиякі командирські
здібності Д. Апостола. Звичайно, не всі воєнні операції, в
яких він брав участь, закінчувалися перемогою. Так, у
1704 році, коли цар направив Д. Апостола на чолі кількох
тисяч козаків у складі російських військ у розпорядження
польського короля Августа II, союзника Петра І, російсько-
українські війська зазнали поразки і значних втрат.
Нещасливим був і похід козацьких військ у 1706 році
на чолі з миргородським полковником Апостолом і росій­
ських військ під керівництвом бригадира Неплюєва на
допомогу переяславському полковнику Мировичу, оточе­
ному шведськими військами у місті Ляховичі. Літописець,
описуючи ці події, відзначив одну з причин поразки росій­
сько-українських військ. Коли війська наблизились до вузь­
кої греблі біля Клецька, по боках якої було багнисте боло­
то, Д. Апостол порадив Неплюєву перевірити, чи нема за
греблею шведських військ. Однак той не зважив на пораду,
і коли війська вступили на вузьку греблю, вони потрапили
в засідку. Багато з них загинуло. «...Даниил Апостол,— пові­
домляє літописець, — спешившись легко, в болото впал и
копьем оборонялся от шведов, выскочил до своего через
силу войска, ругаючи добре гаразд в глаза Неплюева, что
своим нерадением много запропастил войска».
Участь Д. Апостола в походах російських військ на чолі
українських козаків, багато з яких закінчувалося їх пере­
могою, виявлена ним особиста хоробрість та знання вій­
ськової справи свідчили про те, що миргородський пол­
ковник був мужньою людиною, талановитим, досвідченим
командиром, користувався авторитетом у війську та серед
старшини. Гетьман І. Мазепа відзначив у 1708 році: «Апос­
тол породы волошской, человек от отца заслуженый в
войске, воин добрий, из всех полковников давнеший, ста­
рейший, знатний, заслуживший честь и любов от всех
полков».
Однак нерішучість, вагання гетьмана в підготовці ан-
тимосковського повстання, його оборонна позиція в дедалі
зухвалішому ставленні Москви до України — все це зму­
сило миргородського полковника взятися за організацію
старшинського перевороту, метою якого було усунення
старого керманича від влади руками Петра І. Зрозуміло,
Д. Апостол мріяв посісти гетьманський уряд. Для цього
він мав не лише авторитет, а й можливості: практично весь
український генералітет за часів правління І. Мазепи з ним
породичався. Проте акція його однодумців, зокрема В. Ко­
чубея, не вдалася.
У ході російсько-шведської війни, 28 жовтня 1708 року
гетьман Лівобережної України І. Мазепа, реалізуючи намі­
ри опозиційно налаштованої до царського уряду козацької
старшини, з 1200 старшинами, компанійцями і козаками
перейшов на бік шведського короля Карла XII, розпочавши
антимосковське повстання. Серед козацької старшини був
і миргородський полковник Д. Апостол, який знав про
намір гетьмана відокремити Лівобережну Україну від Росії
і в цьому питанні був його однодумцем. За спогадами П. Ор­
лика, у 1707 році Д. Апостол говорив Мазепі: «Очи всіх на
тя уповають и не дай, Боже, на тобе смерти, а мы доста­
немо в такой неволи, то и кури нас загребуть».
Однак 21 листопада 1708 року він покинув 1. Мазепу і
з великими труднощами добрався до свого маєтку в сели­
щі Сорочинці, де стояла російська військова частина. Звід­
ти він написав листа обраному гетьманом замість Мазепи
І. Скоропадському, в якому просив захисту від гніву й кари
російського царя. В листі він запевняв Скоропадського,
що потрапив у халепу через незнання справи і мусив ко­
ритися Мазепі.
Така ж мотивація вчинку Д. Апостола викладена і в
козацьких літописах. Так, у літописі Самовидця зазнача­
лося: «Полковник миргородский Даниил Апостол, стра­
хом и лестию от Мазепы уведеними, последовал ему
дочасно, [а как] получил свободное и удобное себе вре­
мя, тотчас от Мазепи тайно на пути отлучившись и от-
цуравшись его, в сторону государеву к великороссий­
скому войску прибегл...»
Проте існують документальні дані, які спростовують
факт таємної втечі Д. Апостола із шведського табору. Ві­
домий дореволюційний історик Д. Н. Бантиш-Каменський
опублікував у збірнику документів до історії України два
листи, написані гетьману І. Мазепі Д. Апостолом і канц­
лером Росії графом Г. Головкіним 22 грудня 1708 року із
штабу царя у Лебедині. Із змісту листів випливає, що Ма­
зепа знову вирішив змінити свою політичну орієнтацію і
перейти від Карла XII на бік Петра І. Тому для переговорів
з царем він направив Д. Апостола. Спочатку посланець
гетьмана викликав недовіру царя, бо ніяких документів,
що засвідчили б ці наміри Мазепи, миргородський пол­
ковник не мав. Однак через деякий час до царя прибули
ще два посланці від гетьмана, і тоді між Петром І і Д. Апос­
толом почалися переговори.
Ці переговори Д. Апостола з царем сприяли погоджен­
ню умов переходу І. Мазепи до царя. Однак, не одержав­
ши ніяких відомостей від своїх посланців і не знаючи, як
до переговорів з ним поставиться царський уряд, Мазе­
па продовжував пошуки виходу із скрутного становища.
5 грудня 1708 року гетьман направив роменського жителя
Ф. Хлюса до польського короля Станіслава Лещинського
з листом, в якому просив його поспішити з військом для
взаємної боротьби «проти Москви». Посланця Мазепи
було затримано російськими солдатами, а лист обнароду­
вано гетьманом І. Скоропадським. Звичайно, після цього
про переговори Петра І та І. Мазепи не могло бути й
мови.
Д. Апостол залишився у стані російських військ. Як і
деяким іншим представникам козацької старшини, які
покинули воєнний табір шведів під час оголошення Пет­
ром І амністії, Апостолу повернули посаду миргородсько­
го полковника, маєтки, що належали йому раніше, і ще
три села.
Відхід сподвижника гетьмана у найкритичніший мо­
мент після спалення Батурина є наслідком його зневіри в
подальшому успіху справи. Сам І. Мазепа, вражений роз­
боєм О. Меншикова, на руїнах гетьманської столиці казав:
«Уже тепер в ньтнешнем нашем нещасливом состоянии всі
діла иначе пойдут, и Украйна Батурином устраненная бо­
ятися будет едно с нами держать».
Пересвідчившись у слабкості шведської та української
армій, їх нечисленності (більшість козацьких полків ще до
визвольної акції за наказом Петра І були усунуті з теренів
Гетьманщини), Апостол вирішив припинити боротьбу.
Перейшовши на бік російського царя, Д. Апостол хо­
робро воював проти шведських військ до переможного
закінчення війни, яка завершилася підписанням у 1721 році
Ніштадського мирного договору. Після закінчення війни
відбулися зміни у політичному житті Лівобережної України,
які внесли свої корективи і в долю Д. Апостола.
Ще за життя І. Скоропадського, який став гетьманом
після переходу І. Мазепи до шведів, російський уряд про­
водив політику на обмеження автономії Лівобережної Ук­
раїни. Важливим кроком у цьому напрямі було створення
восени 1722 року для управління її територією Малоросій­
ської колегії у складі шести російських офіцерів на чолі
з бригадиром Вельяміновим.
1722 року помер гетьман 1. Скоропадський. На період
до виборів наказним гетьманом Лівобережної України був
призначений чернігівський полковник Павло Полуботок.
Представники козацької старшини звернулися до царя за
дозволом на вибори гетьмана. Претендентами на цю по­
саду виступили двоє: Д. Апостол і чернігівський полковник
та наказний гетьман П. Полуботок. Проте царський уряд,
прагнучи до поступової ліквідації автономії Лівобережної
України, знаходив різні причини для відмови.
Двовладдя, що виникло на цій території (з одного боку,
Малоросійська колегія, яка представляла інтереси росій­
ського уряду, а з другого - - гетьманський уряд на чолі з
Полуботком , який енергійно наполягав на збереженні ав­
тономії), призвело до конфліктів, у які втрутився царський
уряд. Цар викликав до Петербурга наказного гетьмана
П. Полуботка разом з генеральним писарем С. Савичем та
генеральним суддею І. Чарнишем. Там вони знову від імені
всього Війська Запорозького звернулися до Петра І з про­
ханням дозволити вибори гетьмана.
Миргородський полковник Д. Апостол і після закін­
чення Північної війни, як свідчать літописи, брав участь
у воєнних походах, У 1722 році він очолював десягитисяч-
не козацьке військо, яке разом з російською армією вою­
вало у Персії. А вже восени 1723 року російські війська на
чолі з князем М. М. Голіциним і козацькі полки під керів­
ництвом Д. Апостола, готуючись до нового походу, стояли
табором на річці Коломак.
У вересні 1723 року представники козацької старшини
представили миргородському полковнику підготовлене про­
хання до царя про вибори нового гетьмана та про переда­
чу збирання податків на Лівобережній Україні з царської
казни до Військового скарбу. Д. Апостол, як зазначалося
пізніше в царському указі, у них «многое переправил и
некоторые пункты прибавил и приложа сам руку, других
полковников и полковую старшину прикладывать застав-
ливал». Потім це царським урядом було йому поставлено
в провину.
1 жовтня 1723 року за підписами миргородського
полковника і наказного гетьмана Д. Апостола, полкової
і сотенної старшини, бунчукового і значкового товарис­
тва, від імені усього козацького війська, яке брало участь
у поході на Коломак, ці прохання (чолобитні) було пе­
редано Петру І. Літописець зазначає, що цар, прочитав­
ши їх «з великим гневом и яростию», відразу ж віддав
наказ заарештувати П. Полуботка, С. Савича та І. Чар-
ниша, які тоді були у Петербурзі. 18 грудня 1724 року
П. Полуботок помер у в’язниці.
8 лютого 1725 року імператриця Катерина І, яка при­
йшла до влади після смерті Петра І, видала маніфест, за
яким «за те вышепоказанные от старшин вины и преступ­
ления наших указов и за чинимые к малороссийскому
подлому народу обиды и разорения... надлежали сослать
в ссылку на вечное житье в Сибирские городы, а движимые
и недвижимые их ймення взять на наше величество; од­
нако ж Ми... указали жить им в Петербурге с женами и
детьми безсъездно...» Миргородському полковнику Д. Апос­
толу, зазначалося в маніфесті, «на которого от малорос­
сийского народа в обидах челобитья хотя и не явились»,
теж наказано було жити із сім’єю у Петербурзі.
Обидва Апостоли оберталися в найбільш аристократич­
них колах Петербурга, робили візити і мали стосунки з
такими впливовими людьми, членами Верховної таємної
ради, як Голіцини, Апраксій, Головкін. Вони мали кілька
разів нагоду скласти пошану цариці і бути прийнятими на
аудієнції. Такий помітний діяч на петербурзькім горизон­
ті, як Теофан (Феофан) Прокопович, також дуже прихиль­
но поставився до Апостола і його сина. Петро Апостол
записав у своєму щоденнику під 31 жовтня 1725 року, що
він разом з батьком увечері був у домі Прокоповича, котрий
«прийняв нас дуже люб’язно»; жваві стосунки з Прокопо­
вичем, з його учнем ігуменом Кроликом і навіть з такою
важливою особою, як духівник цариці, продовжувалися до
останніх днів перебування Д. Апостола в столиці.
Цікаво, що Данило Апостол і його син вступили в дуже
живі зносини з герцогом голштинським та його диплома­
тичним представником у Петербурзі графом Басевичем.
Очевидно, і тут шукали вони протекції, щоб здобути від
цариці дозвіл на виїзд в Україну. Особливо часто ходив
Петро до Басевича, який хотів допомогти Апостолам, а
можливо, мав на увазі якісь вигоди для свого герцога,
наприклад, зближення з Меншиковим через Апостолів.
Як видно з щоденника П. Апостола, Басевич дав Пет­
ру Апостолу 2 березня 1726 року знати, що «їхні справи в
добрім стані». 11 березня Басевич послав до Петра слугу,
і коли молодий Апостол появився, його було поінформо­
вано, що сьогодні буде обговорюватись «наше дело».
Апостолам удалося познайомитися з самим герцогом,
найшвидше через посередництво Меншикова. Тут уже вів
зносини батько разом із сином, в той час як переговори з
Басевичем лягли на плечі самого Петра. Перша звістка про
безпосередні стосунки походить від 3 лютого 1726 року,
коли батько й син були у герцогині голштинської Анни,
щоби поздоровити її з днем народження. Того ж дня Дани­
ло Апостол подав прохання герцогові французькою мовою,
очевидно, в справі свого від’їзду. З березня обидва знову
були у герцога; 6 березня Петро за дорученням батька при­
їздив до герцога, щоб нагадати йому про справу. 9 травня
Данило Апостол був уже з прощальним візитом у герцога.
Але, безперечно, головним протектором Апостола був
0. Меншиков. 15 листопада 1725 року Данило Апостол
подав йому прохання в справі від’їзду, а 23 грудня того ж
року Меншиков заявив йому, що доповість про це цариці.
Але, як ми вже бачили вище, справа, незважаючи на при­
хильну постанову Верховної таємної ради, зразу не пішла.
24 квітня 1726 року Петро Апостол, як це видно з його
щоденника, ще раз просив князя за свого батька. І цього
разу, очевидно, справа вдалася. 5 травня 1726 року цариця
погодилася відпустити Д. Апостола в Україну, але з нака­
зом (як це видно з протоколу Верховної таємної ради від
11 травня) залишити сина свого, Петра, в Петербурзі в
запоруку вірності батька, а від самого Данила Апостола
взяти «крепкую присягу» вірності. Цю присягу Апостол
склав 18 травня 1726 року в Троїцькім соборі, а 27 травня
він уже виїхав в Україну.
Щодо тих старшин, котрі як учасники справи Полу­
ботка мусили сидіти в Петербурзі, то вони прийшли на
чергу лише кілька місяців пізніше. На запит Сенату від
12 серпня 1728 року Верховна таємна рада 17 жовтня то­
го ж року постановила відпустити в Україну колишніх
генеральних старшин Якова Лизогуба, Івана Чарниша і Ва­
силя Жураківського, але знову ж таки із зобов’язанням
скласти присягу і залишити по синові в запоруку вірності.
Отак, врешті-решт, було ліквідовано справу Полуботка.
Таким чином, тільки у 1726 році миргородський пол­
ковник Д. Апостол був відпущений на Лівобережжя. За­
мість нього заложником у Петербурзі залишився його син
Петро.
У 1727 році, через п’ять років після смерті гетьмана
1. Скоропадського, російський імператор Петро II дозволив
вибори нового гетьмана на Лівобережній Україні. Мало­
російська колегія, яка з 1722 року управляла цією тери­
торією, була ліквідована. Питання політичного та еко­
номічного життя Лівобережжя з підпорядкування Сенату
Російської держави перейшли до Колегії закордонних справ.
Однією з головних причин, що викликали зміни у полі­
тиці російського уряду щодо Лівобережної України, було
загострення міжнародної обстановки. На початку 1725 року
визначилося розмежування політичних сил у Західній Єв­
ропі, в результаті чого утворилися два ворожих табори.
19 квітня 1725 року Австрія та Іспанія об’єдналися у Ві­
денський оборонний союз, спрямований насамперед про­
ти Англії та Франції. У відповідь ці країни, до яких при­
єдналася Пруссія, у Герренгаузені (поблизу Ганновера)
підписали договір, оформивши так званий Ганноверський
союз.
Росія тривалий час не приєднувалася до утворених со­
юзів. Тільки у липні 1726 року, уклавши у Відні російсько-
австрійський договір, вона фактично увійшла до австро-
іспанського оборонного союзу. Міжнародна ситуація дедалі
більше загострювалася. В Європі запахло війною.
У зв’язку із складною міжнародною обстановкою і утво­
ренням двох ворожих таборів російський уряд був стур­
бований позицією Туреччини. Французька та англійська
дипломатія, яка прагнула до ускладнення відносин Росії з
цією країною, підтримувала турецького султана в його
агресивних планах.
Відчуваючи неминучість війни з Туреччиною, росій­
ський уряд прийняв рішення піти на деякі поступки ко­
зацькій старшині і населенню Лівобережної України, бо у
майбутній війні ця територія через своє географічне поло­
ження мала відігравати важливу роль.
На початку 1726 року це питання розглядалося на за­
сіданні Верховної таємної ради Російської імперії. Врахо­
вуючи наближення війни з Туреччиною, було ухвалене
рішення дозволити вибори гетьмана. Податки з населення
Лівобережної України планувалося передавати не у царську
скарбницю, як раніше, а до Військового скарбу, і також
відновити створення на цій території власних судових ор­
ганів і тільки справи по апеляціях розглядати у Малоросій­
ській колегії.
22 липня 1727 року було опубліковано указ російсько­
го імператора Петра II про порядок виборів гетьмана і
старшини на Лівобережній Україні. Відповідно до нього
для проведення виборів був направлений таємний радник
Ф. В. Наумов. Колегія закордонних справ підготувала для
нього з цього питання спеціальну інструкцію.
В інструкції зазначалося, що гетьманом повинен стати
миргородський полковник Данило Апостол «по старшин­
ству и по заслугам и ради имеющего его у них кредиту».
Отже, на виборах гетьмана Лівобережної України зберігся
тільки принцип виборності, а вони самі були зведені до
призначення осіб на цю посаду царським урядом. Таким
чином, за протекцією князя О. Меншикова гетьманом став
миргородський полковник Данило Апостол, якому на той
час виповнилося 73 роки.
18 вересня 1727 року таємний радник царя Ф. В. Нау­
мов, призначений міністром при гетьмані, приїхав до Глу­
хова, де знаходилися адміністративні установи по управ­
лінню Лівобережною Україною, і оголосив про дозвіл царя
на вибори гетьмана.
1 жовтня 1727 року у Глухові призначений царським
урядом Данило Апостол був затверджений козацькою радою.
Бунчуковий товариш Я. Маркович так описав цю подію у
своєму щоденнику: «Октябрь месяц. Неделя 1. Сегодня рано
приехали мы до полковника Миргородского Данила Апос­
тола, где все были с знатных людей и бунчуковые и полков­
ники и старшина полковая и сотники с всеми казаками при
войсковой музыце с знаками йшли пешо в город... а поста­
новилися округ площаде». До площі везли на срібному блюді
«тавтою червоною покрытое» царську грамоту та несли ко­
зацькі ютейноди: гетьманську булаву, корогв, бунчук і пе­
чатку. На площі стояв стіл зі сходами, накритий червоним
сукном. 3 одного його боку стояли міністр Ф. Наумов і
Д. Апостол разом з іншими полковниками, а з іншого —
особи, які несли козацькі клейноди. Ф. Наумов оголосив,
що приїхав для виборів гетьмана, і тричі спитав, кого ко­
заки хочуть обрати. І три рази йому відповідали, що
миргородського полковника. Тоді міністр, звернувшись до
Д. Апостола, сказав: «Его императорское величество... имен­
ным своим указом жалует тебя в гетманы...»
Таким чином, новим гетьманом став призначений
російським урядом один з найбільш заслужених і старих
представників козацької старшини. Слід зазначити, що при
виборах Д. Апостола, так само, як і Скоропадського, всупе­
реч практиці не було складено договірних статей, запропо­
нованих чи то царським урядом, чи військом. Тим знову
було порушено традиційне зобов’язання, яке було дійсним
з часів Переяславського договору Б. Хмельницького.
Однією з перших дій гетьмана Д. Апостола було ство­
рення упорядкованої системи володіння маєтками, насам­
перед ранговими. Це було тимчасове володіння — з втра­
тою посади втрачалося і право на маєток. Проте козацька
старшина різними шляхами намагалася закріпити його у
довічне володіння. Гетьман розпочав з цим боротьбу і
виявив при цьому багато зловживань. Так, гетьман І. Ско­
ропадський вільні військові села, що були фондом для
роздачі маєтків на ранг, надавав особам, які взагалі не
несли військової служби. Він і сам захопив у приватне
володіння деякі рангові маєтки. Наприклад, на гетьман­
ську булаву належали села Пушкарі, Рогівка та Бирин.
Скоропадський віддав їх своїй дружині і затвердив їх за
нею царською грамотою.
У зв’язку із зловживаннями впав у немилість лубен­
ський полковник А. Маркович. 27 жовтня 1727 року він
був засуджений і усунутий з посади. Я. Маркович, його
син, вирушив до Москви клопотатися за батька і за тітку,
вдову гетьмана І. Скоропадського. Діяв він, як видно з його
щоденника, досить енергійно, роблячи візити потрібним
урядовцям, даруючи їм подарунки і гроші. Таким чином
Я. Маркович добився того, що його батька навіть підви­
щили у посаді — призначили генеральним підскарбієм.
З питання зловживань ранговими володіннями Д. Апос­
тол вступив у конфлікт також з приставленими до нього
російськими чиновниками. На посаду російського мініс­
тра при гетьмані було виділено три села у Ніжинському
полку: Литвиновичі, Стахорщина і Блистова. У 1727 році
ці села одержав Ф. Наумов. Проте він не задовольнився
таким подарунком, і гетьман універсалом від 26 листопада
1727 року затвердив за ним на ранг ще й село Середину
Буду. Водночас Д. Апостол віддав у користування іншому
російському чиновнику, призначеному на Лівобережну
Україну, бригадиру Арсеньєву, село Вікторів у Ніжин­
ському полку. Проте вже у наступному 1728 році гетьману,
який у той час перебував у Москві, повідомили, що Наумов
і Арсеньєв дуже пригноблюють селян. А Наумов, крім того,
продав бунчуковому товаришу Фаю два села: Стахорщину
і Блистову. Тому гетьман наказав старшині, що управляла
Генеральною канцелярією і судом, вилучити село Середи­
ну Буду з володінь Наумова і селище Вікторів — Арсенье­
ва. Бунчуковому товаришу Фаю гетьман доручив від свого
імені наказати, щоб він Наумову «денег закупних не одной
копейки не давал, а если даст, то нехай будет певен, же
дармо тие деньги пропадут».
Про факти продажу рангових володінь та одержання
міністром Ф. Наумовим хабарів Д. Апостол повідомив
російський уряд. Міністра було відкликано з Лівобереж­
ної України. Села залишилися у ранговому володінні, і в
1728 році їх одержав на посаду міністра при гетьмані князь
О. Шаховськой.
Проте окремі заходи, спрямовані на збереження ранго­
вих володінь, не могли дати відчутних результатів. Тому
27 липня 1728 року гетьман Д. Апостол звернувся до царя
з пропозиціями щодо основних питань політичного та еко­
номічного життя Лівобережної України. З більшістю з них
царський уряд погодився, але водночас вніс свої зміни.
Одне з питань, викладених у «Пунктах» Д. Апостола,
торкалося незалежного судочинства. Царський уряд пого­
дився на те, щоб судові справи було передано у відання
місцевих судових органів. Генеральний військовий суд
повинен був займатися тільки справами з апеляцій. Цар­
ський уряд ухвалив, що цей вищий для Лівобережної Ук­
раїни суд мав складатися з трьох росіян і трьох українців.
Головою Генерального військового суду призначався геть­
ман. Однак найвищою апеляційною інстанцією, до якої
можна було звертатися через Колегію закордонних справ
у разі незадоволення рішенням Генерального суду, був цар.
Цим було підірвано спробу гетьмана Д. Апостола відстоя­
ти незалежність судочинства на Лівобережній Україні.
Царський уряд вніс зміни і у фінансові справи Лівобе­
режжя. Військовий скарб, який відав ними, раніше очо­
лював генеральний підскарбій. Рішенням царського уряду
замість одного підскарбія призначалися двоє: українець
і росіянин.
У «Пунктах» Д. Апостола, затверджених царським уря­
дом, порушувалося питання про рангові та ратушні маєт­
ки. На початку XVIII століття швидкими темпами відбу­
валася концентрація земельної власності, яка була мірилом
цінності і головним багатством тогочасного суспільства.
Поруч із скуповуванням землі, заселенням слобід і хуторів
представники пануючого класу вдавалися і до насильни­
цького захоплення земель та різних зловживань. Відбува­
лося захоплення і рангових та ратушних володінь. За «Пунк­
тами» Д. Апостола, їх слід було повернути власникам.
В особистому володінні козацької старшини залишалися
тільки вислужені та куплені маєтки.
Царський уряд установив обмеження гетьманської вла­
ди і в порядку надання нових володінь. Раніше гетьман
універсалом надавав певні володіння, а цар, якщо до ньо­
го зверталися, на цій підставі затверджував право на них
жалуваною грамотою. Тепер це право повністю переходи­
ло до царя, а гетьман втрачав реальну економічну владу.
У зв’язку з рішенням царського уряду щодо надання
володінь Д. Апостол у травні 1729 року спеціальним роз­
порядженням, надісланим у всі полки, зупинив дію вида­
них ним універсалів на володіння маєтками.
Таким чином, рішення царського уряду про відновлен­
ня гетьманату мало на меті тільки часткове повернення
автономії Лівобережній Україні. Політична та економічна
влада гетьмана, порівняно з попереднім гетьманством,
стала ще більш обмеженою.
З прибуттям на Лівобережну Україну нового міністра
при гетьмані князя О. Шаховського було розпочате гене­
ральне слідство про маєтності. Основним його завданням
було з’ясування прав господарів на володіння їхніми маєт­
ками та виявлення вільних маєтків.
Одним з результатів слідства стало полегшення для
старшини переходу до особистої власності придбаних нею
земель. У цьому був зацікавлений і сам гетьман, один з
найбільших землевласників Лівобережної України. Вже
після смерті Д. Апостола в 1754 році був складений «Табель,
скільки у малоросійських полках у володінні складало
підданих на достойність гетьманську...» За цим «Табелем»
у гетьмана Д. Апостола налічувалося 9103 селянські двори.
Однак це було значно менше, ніж у інших гетьманів. Так,
І. Мазепі належало 19654 селянські двори, І. Скоропад­
ському — 19882, К. Розумовському в перші роки його геть­
манства — 9628.
Значним був вклад Д. Апостола у поліпшення судо­
чинства на Лівобережній Україні. «Пункти» гетьмана,
затверджені російським урядом, визначали тільки загаль­
ну схему судів. Тому для поліпшення судочинства була
підготовлена і від імені гетьмана 13 липня 1730 року
видана інструкція судам, розіслана для керування по всіх
полках.
Головною метою інструкції було встановлення чіткої
системи судочинства. Це досягалося, по-перше, ступене-
вою системою апеляції: Вищий суд не мав права прийма­
ти справи, що не розглядалися в нижчих. Генеральний
військовий суд займався тільки справами в апеляціях. Вер­
ховною апеляційною інстанцією був цар. По-друге, інс­
трукцією регламентувався склад полкових, сотенних і
сільських судів і визначалася їх компетенція. По-третє,
сотенні, городові і магістратські урядовці зобов’язувалися
видавати купчі на продаж ґрунтів, духівниці та інші доку­
менти. Раніше перехід нерухомого майна відбувався, як
зазначалося в інструкції, «голослівно», тобто без докумен­
тального оформлення, від чого «немалые у народе устают
тяжби и в судах деется трудность».
Таким чином, інструкція судам від 13 липня 1730 року
сприяла упорядкуванню законодавства на Лівобережній
Україні.
Під час гетьманства Д. Апостола почалася робота по
кодифікації українського права. Вона просувалася повіль­
но. Не вистачало спеціалістів для зведення «правних» книг,
які використовували у судочинстві України, до одного
кодексу та перекладу їх на російську мову. В 1730 році
Д. Апостол звернувся до архімандрита Києво-Печерської
лаври з проханням направити для цієї роботи «духовних
персон до того дела искусстных и знаючихся». У 1733 році
усіх осіб, які займалися цією роботою, зібрали у містечку
Ічня Чернігівського полку. Деяких з них Д. Апостол навіть
«увільнив від воєнного походу». Кодифікацію українсько­
го права було закінчено вже після смерті Д. Апостола.
28 квітня 1733 року о 4 годині пополудні, як зазначають
архівні документи, «гетман и ордена Александра Невского
кавалер Даниил Павлович Апостол заболезновал пера-
лечом, которая болезнь его ясновельможности левую ру­
ку и ногу отняла». Стан здоров’я гетьмана погіршувався.
У травні 1733 року, відчуваючи наближення смерті, він
звернувся до імператриці Анни Іоаннівни «с испрошением
всемилостивого ее императорского величества на дом и
детей его по смерти его... защищения». 26 травня князь
О. Шаховськой, який відвідав гетьмана, повідомляв імпе­
ратриці, що «Д. Апостол дуже хворий, лівою рукою не
володіє... Мало надії, що буде живий. Ніяких паперів не
підписує».
Через хворобу гетьмана постало питання про призна­
чення особи, яка виконувала б його обов’язки. Гетьман
наказав генеральній старшині прийняти управління Ге­
неральною військовою канцелярією. Проте міністр при
гетьмані С. Наришкін та князь О. Шаховськой, посилаю­
чись на відсутність наказу імператриці з цього питання,
протидіяли цьому рішенню. О. Шаховськой на запитання
російського уряду про дії на випадок смерті Д. Апостола
відповів, що під час хвороби гетьмана і після його смерті
управління військовою канцелярією слід доручити міністру
С. Наришкіну, бо «раз допустивши старшину до правління,
на випадок невірних їх дій складніше буде їх відлучити».
12 червня 1733 року міністру була відправлена царська грамо­
та з наказом прийняти управління Генеральною військовою
канцелярією. А вже з 23 червня документи канцелярії над­
силалися «за докладом и по резолюции» С. Г. Наришкіна.
У липні здоров’я гетьмана покращало. Він провів зу­
стрічі з О. Шаховським та з київським губернатором Шере-
метєвим, з якими обговорював державні справи. Д. Апос­
тол продовжував контролювати роботу по кодифікації
українського права. У жовтні 1733 року він наказав при­
луцькому полковнику потурбуватись «о вистаченню дров
для согревания квартир, отведенных в Ичне персонам,
определенным для переводу книг правных», а підскар­
біям — «о покупке паперу стоп 5». Але на початку 1734 ро­
ку здоров’я гетьмана знову погіршало, і 15 січня він помер
на 80-му році життя. Похований гетьман у Сорочинцях
у побудованій на його кошти кам’яній церкві.
Після смерті Д. Апостола його дружині Уляні Василів­
ні царським урядом була призначена щорічна пенсія у
3000 крб., що видавалися з грошей, які збиралися з ко­
лишніх гетьманських рангових маєтків. 28 травня 1734 року
вдова та її діти одержали царську грамоту на маєтки, яки­
ми володів гетьман Д. Апостол.
Гетьман Данило Апостол не належав до «рвачів», а був
урівноваженим, розумним господарем, який пильно дбав
про маєток, а особливо про розширення своїх земельних
володінь; але робив це неквапливо й без ґвалтовного по­
рушення прав своїх полчан.
Безперечно, був Апостол релігійною людиною; від­
повідно духові часу дбав про будівництво церков і жерт­
вував на монастирі. Відомо, що він 1708 року разом з
миргородським суддею Григорієм Зарудним, який дово­
дився йому родичем, подарував деякі «добра» Сорочин-
ському монастиреві. За «Историей Русов», у самих Соро-
чинцях збудував він пізніше церкву.
Був у нього і якийсь поетичний нахил до природи: за
останніх років життя кохався в прекрасних садах, що їх
виплекали для нього в улюблених Сорочинцях спеціальні
німецькі садівники.
Хоч про освіту Д. Апостола ми нічого певного не знає­
мо, усе ж треба думати, що він не тільки був освіченою
людиною свого часу, але й цікавився загальноєвропей­
ськими ідеями та подіями і стежив за новинами з чужо­
земних країв. Яків Маркович занотовує у своєму «Щоден­
нику», що 2 травня 1731 року гетьман (Апостол) прислав
йому французькі газети, які, очевидно, були в Апостолів
звичайною появою.
Був Апостол і добрим сім’янином, який дбав про за­
безпечення і освіту своїх численних дітей. Спеціальної
уваги він, очевидно, не міг їм приділити. Занадто неспо­
кійні були часи: миргородський полковник мусив брати
участь у постійних походах, у довгих війнах (Турецька,
Північна); також політичні зміни в Україні примушували
його раз у раз звертати увагу на те, щоб утриматися на
своїм становищі. Треба думати, що діти його проходили
таку саму школу, як і нащадки інших видатних старшин­
ських родин того часу.
У гетьмана було дев’ятеро дітей. Двоє з його синів —
Петро і Павло — займали посади лубенського та мирго­
родського полковників. Петро Апостол знав кілька іно­
земних мов і відомий як автор щоденника російською
і французькою мовами, що був опублікований.
Як вважає більшість дослідників, це була небуденна
постать, яка знала світ і людей і яка за всяких обставин,
іноді дуже критичних, уміла поставити себе на належне
місце. Є немало вказівок на те, що Апостол дійсно ко­
ристувався загальною повагою. Він був не тільки вояком
з безперечною військовою вдачею, так необхідною для
полковника, що за час своєї довголітньої служби мусив
виконувати цілий ряд важливих військових доручень, а й
1 2 Усі гетьмани України
розумним адміністратором, який помірковано і без конф­
ліктів правив Миргородщиною.
Але миродайними для нього були не тільки службова
кар’єра і власні обивательські інтереси; він, безперечно,
належав до кола тих людей, яких можна б назвати тодіш­
німи українськими патріотами. Україна була для нього
справжньою Батьківщиною, і її долею він глибоко перей­
мався. Тому не дивно, що брав таку діяльну участь у заду­
мах Мазепи, а пізніше в акції Полуботка.
Треба зауважити, що Д. Апостол був не тільки сміли­
вою, але й обережною людиною. В його житті були не
лише періоди патріотичного злету, але й пристосування до
обставин. У певних випадках він готовий був іти на дале­
косяжні компроміси. Найбільш показовим для його так­
тики пристосування був перехід від орієнтації на шведів і
Мазепу до орієнтації на царя і Скоропадського, коли об­
ставини наче змінилися не на користь перших.
На початку XIX століття рід Апостолів з чоловічої лінії
закінчувався на Михайлі Даниловичі Апостолі. Для збере­
ження роду і прізвища, відомого од «предков по заслугам»,
у 1801 році він звернувся до імператора з проханням, щоб
його маєтки і його прізвище успадкував після смерті його
двоюрідний брат, таємний радник Іван Матвійович Му-
равйов, який став називатися Муравйовим-Апостолом.
З цієї сім’ї вийшли троє декабристів: Сергій, Іполит та
Матвій Муравйови-Апостоли.
Закінчуючи розповідь про Данила Апостола, зауважи­
мо, що він, як державний діяч, у нелегкій обстановці кін­
ця 20-х років XVIII століття зумів відновити діяльність
{нституцій Гетьманства, здійснити чимало правничих, гос­
подарських реформ. На той момент це мало велике зна­
чення, оскільки затримувало наступ російського централіз­
му і поглинання України імперією.