Петро Конашевич-Сагайдачний
(1577(1578)-1622)
Неодноразово обирався гетьманом Війська Запорозького (коли
вперше — невідомо). Як полководець П. Конашевич-Сагай­
дачний дотримувався новаторських для тогочасної європей­
ської воєнної думки та практики стратегічних і тактичних
настановлень. Запорожці під його проводом здобули блискучу
воєнну перемогу — взяли приступом потужну турецьку фор­
тецю та великий невільницький ринок у Криму — Кафу — і
визволили багато християнських бранців. Його політика ви­
різнялася лояльністю до польського уряду, але політичні по­
зиції та орієнтації гетьмана не обмежувалися нею. Гетьман
дбав про міжнародні інтереси Війська Запорозького, був по­
слідовним противником церковної унії, твердо стояв на боці
Православної Церкви і рішуче відстоював конфесійні права
українців. Сучасники високо оцінювали політичну та вій­
ськову діяльність гетьмана, наголошуючи на громадянсько­
му, рицарському служінні Петра Конашевича-Сагайдачного
християнському світові й Вітчизні.
У перших десятиліттях XVII століття Османська імперія
зненацька відчула свою вразливість. Разючими ударами
відповіли турецько-татарським нападникам козацька шаб­
ля і мушкет, керовані безстрашним воїном, обдарованим
ватажком Петром Конашевичем-Сагайдачним, підчас зна­
менитих морських та сухопутних походів на володіння
султанської Туреччини та Кримського ханства.
Про походження і юнацькі роки майбутнього гетьмана
збереглися скупі відомості. Якщо польський шляхтич Яків
Собєський (батько польського короля Яна III Собєського)
називає Сагайдачного «за походженням, способом життя
та звичками простою людиною», то інший його сучас­
ник — польський літописець Йоахім Єрлич, який брав
участь у битві під Хотином, зазначив у своєму літописі,
що Петро «не був простого уродження, але шляхтич од
Самбора». Найважливішим джерелом біографії Сагайдач­
ного є панегіричний віршований твір К. Саковича «Вірші
на жалосний погреб зацного рицера Петра Конашевича
Сагайдачного». До нього було додано цікаву гравюру із
зображенням гетьмана верхи на коні. У лівій верхній час­
тині малюнка — герб Сагайдачного у формі підкови, яку
увінчує хрест (у геральдиці цей герб класифікується як
«Побог»), Поза всяким сумнівом, Сакович, людина для
свого часу високоосвічена (випускник Замойської та Кра­
ківської академій), добре усвідомлював суспільне значен­
ня історичної постаті Сагайдачного. Тому навряд чи нава­
жився б він подібним чином «прикрасити» малюнок, не
маючи на те достатніх підстав.
Ще в дореволюційній історіографії (М. Максимович,
В. Антонович, І. Каманін, А. Чайковський, Д. Яворни-
цький та ін.) усталилася думка, що батька Петра Сагай­
дачного звали Конон або Конаш. На користь цього нібито
свідчить монастирський пом’яник Сагайдачного, де серед
інших імен згадується Конон. Але деякі історики, напри­
клад Б. Барвінський, піддають сумніву можливість такого
патронімічного шляху виникнення прізвища гетьмана. На
їхню думку, прізвище «Конашевич» узяте не від імені бать­
ка, а від імені одного з предків Сагайдачного.
За спостереженням Б. Барвінського, «Сагайдачний» —
це прізвисько гетьмана, дане йому козаками (цю думку
поділяв і Д. Яворницький), а «Конашевич» — родове пріз­
вище, яке носили шляхтичі з Підгір’я Конашевичі-Попе-
лі. Шляхтичі Попелі вживали кілька гербів, насамперед
«Сас» та «Сулима». Що стосується герба «Побог», вміще­
ного у книзі К. Саковича, то він, вірогідно, перейшов до
представників роду Конашевичів-Попелів од магнатсько­
го роду Конєцпольських. Останній не тільки мав герб
«Побог», а й тримав у своїх руках Дрогобич і дев’ять дов­
колишніх сіл, з якими межували маєтки Попелів: Ратична,
Попелі й Котів. Що ж до другої половини прізвища гетьма­
на — Сагайдачний, — воно було дане йому козаками як
вправному лучнику. Озброєний сагайдаком, вершник при­
кріплював з одного боку до пояса лук з налучником (чох­
лом), а з другого — сагайдак для стріл. За сирої погоди на
сагайдак натягувався спеціальний чохол (тохтуй), який
знизу зав’язувався шнурком. Добре натренований лучник
за хвилину випускав від восьми до дванадцяти стріл, які
летіли іноді за 500 кроків. Прізвисько «Сагайдачний» було
досить поширеним серед козаків і в середині XVII століт­
тя, особливо на Подніпров’ї та Брацлавщині. Наприклад,
із реєстру Війська Запорозького 1649 року дізнаємося, що
до Остапівської сотні Чигиринського полку був записаний
Семен Сагайдачний, Ладижинської сотні Уманського пол­
ку — Ждан Сагайдачний, Райгородської сотні Брацлав-
ського полку — Васько Сагайдачний.
На думку історика П. Саса, народився Петро Конаше-
вич у 1577 або 1578 році. За тодішньою традицією, до семи
років хлопчик виховувався вдома. Із заповіту волинського
шляхтича Василя Загоровського ми довідуємося про існу­
ючу на той час практику, за якою з досягненням семиліт­
нього віку шляхетські діти мали переходити під опіку дяка,
який навчав читанню і письму церковнослов’янською мо­
вою. Наступний етап навчання передбачав вивчення ла­
тини під керівництвом досвідченого вчителя, «чоловіка
доброго християнина, побожного, який би мав про нього
пильність і старання, ведучи його до всіляких цнот і по-
божностей». Таке навчання мало тривати три-чотири роки.
Письмові джерела також засвідчують, що Петро з дитячих
літ навчився володіти луком, «зброї й коня з рук не ви­
пускав».
Як зазначає П. Сас, коли Петрові виповнилося оди­
надцять, він залишив батьківський дім та подався в науку
до Острога. Очевидно, він і там не розлучався з улюбленою
зброєю, тому що мав для цього сприятливі умови, адже
місто славилося своїми ремісниками-зброярами. їх виро­
би, зокрема знамениті сагайдаки, розходилися далеко за
межі Волині.
Петро, маючи багаж знань, який давала домашня ос­
віта, при зарахуванні учнем Острозької академії переступив
перші навчальні сходинки — кілька елементарних класів.
В Острозькій академії, як припускають дослідники, могло
бути сім класів — перший підготовчий, а в трьох наступних
(інфімі, граматиці, синтаксисі) вивчалися мови та деякі
інші предмети.
Навчальний заклад, учнем якого пощастило стати Пет
рові, сучасники називали по-різному — «колегія», «три­
мовний ліцей», «академія». По суті, він поєднував у собі
елементарну, середню і початки вищої школи. В Остро­
зькій академії викладалися предмети «тривіуму» — гра­
матика, риторика, діалектика, а також «квадривіуму» —
арифметика, геометрія, музика, астрономія. Велика увага
приділялася вивченню мов — грецької, латинської і особ­
ливо старослов’янської. Вивчалася, очевидно, й україн­
ська книжна мова.
Острозька академія давала своїм вихованцям не лише
ґрунтовні знання, відкриваючи перед ними широкі обрії
на терені службової кар’єри. Цей навчальний заклад був
визнаним в Україні культурно-освітнім та ідеологічним
центром, де молодим людям прищеплювалося розуміння
значущості духовних цінностей свого народу, формували­
ся національна самосвідомість і гідність. У середовищі
острозьких інтелектуалів раз по раз спалахували блискав­
ки ідейного спротиву, які розривали хмари культурно-
ідеологічної асиміляції, що сунули з чужих країв.
Тому цілком природно, що на вихованців Острозької
академії, в тому числі на Петра Конашевича, справляли
вплив не лише традиціоналістські цінності, які продовжу­
вали спиратися на візантійську освіченість та ідейну спад­
щину Київської Русі. Адже у XVI столітті атмосфера ду­
ховного життя в Україні була різнобарвнішою. Так, у цей
період на українських землях досить голосно заявила про
себе культура Відродження, з характерними для неї гу­
маністичним світоглядом і зверненням до античної спад­
щини. Чималий внесок у розвиток цієї течії в українській
культурі зробили ще ранні українські гуманісти — Юрій
Дрогобич, Павло Русин з Кросна, українсько-польські
поети Григорій Русин із Самбора, Севастян Кленович та
інші. Європейської слави зажив українсько-польський
мислитель і письменник XVI століття Станіслав Оріхов-
ський, якого за талант сучасники порівнювали з Цицеро-
ном і Демосфеном.
Петро Конашевич навчався в Острозі не більше чо-
тирьох-п’яти років і завершив своє навчання на початку
1690-х років. Особлива духовна атмосфера, яка оточувала
Петра Конашевича в острозький період його життя, оста­
точно сформувала його особистість. Сприйняті ним ідей­
ні та культурні віяння і впливи яскраво проявилися у його
діяльності вже поза студентською лавою.
Приблизно через два роки після закінчення навчання
в Острозі Петро Сагайдачний опинився на Запорозькій
Січі. Він потрапив на Запорожжя у той час, коли козацьке
військо вже мало гнучку воєнну організацію, доцільність
якої не раз доводилася практикою. Перебуваючи на Запо­
рожжі, Сагайдачний швидко став загартованим воїном.
Маючи неабиякі організаторські здібності, вольовий ха­
рактер і неодноразово підтверджуючи свою відвагу в боях
з ворогами, він упевнено пробивався до керівних посад у
Запорозькому Війську. Коли вперше його обрали гетьма­
ном, достеменно невідомо. В ті часи обрання на гетьман­
ську посаду було нетривким. Гетьманом нерідко обирали
залежно від конкретної ситуації — для організації походу
тощо. Та й сам термін «гетьман» часто означав не лише
найвищу воєнну і судову владу у Війську Запорозькому, а
вживався також ватажками окремих козацьких ватаг, які
називали себе так з власної ініціативи.
Коли ж Петро Сагайдачний став гетьманом? Михайло
Грушевський, аналізуючи вірш К. Саковича, покладав по­
чаток воєнної кар’єри Сагайдачного перед 1600 роком.
У цій порі Сагайдачний виступає вже не простим козаком,
а, можливо, обіймає якусь старшинську посаду. Автор
«Віршів...» визначив період лицарського змужніння Сагай­
дачного на Запорожжі аж до зведення його на гетьманство
як «час не мальїй». Початок же гетьманування Сагайдач­
ного Грушевський датує 1614 роком.
Проте з інших джерел відомо, що в перші десятиліття
XVII століття запорозькими гетьманами були, зокрема,
Самійло Кішка (загинув у 1602 році), Григорій Ізапович
(згадується як гетьман під 1606 рік), Олевченко (1609),
Григорій Тискиневич (1610), Дмитро Барабаш (1617), Яків
Неродич Бородавка (1620—1621). У проміжках між гетьма­
нуванням декого з цих козацьких ватажків, на думку Пет­
ра Саса, неодноразово брав у руки гетьманську булаву і
Сагайдачний. Я. Собєський так писав про посідання ним
найвищої влади у Війську Запорозькому: «Внаслідок сво­
го службового становища завжди вірний королю і Речі
Посполитій, він був суворим у справі придушення коза­
цьких своєвільств; нерідко навіть не задумуючись карав
смертю за найменші провини; свої недолюблювали його,
і за це неодноразово вже волею більшості він ледве не був
позбавлений верховного керівництва Запорозьким Вій­
ськом». Схоже, але з підкресленням факту неодноразово­
го усунення Сагайдачного від гетьманської влади свідчить
ЗО
і Петриці: «Чернь козацька брала його часто ватажком
заради воєнної доблесті, а скидала через строгість».
Але саме завдяки дисципліні Петрові Конашевичу-Са-
гайдачному вдалося вийти переможцем у багатьох боях і
здобути славу грізного й безстрашного козацького ватаж­
ка під час знаменитих морських та сухопутних походів на
володіння Османської імперії та Кримського ханства. Вліт­
ку 1606 року козаки піддали штурму турецьке чорноморське
узбережжя, здійснивши напади на Білгород, Юлію та Вар­
ну. Під час цього походу вони знищили десять ворожих
галер, а також захопили чималу здобич:
Ой в неділеньку та пораненьку
Зібралися громадоньки
До козацької порадоньки,
Стали раду радувати,
Відкіль Варни діставати:
Ой чи з поля, ой чи з моря,
А чи з річки-невелички?
Біжать, пливуть човенцями,
Поплескують весельцями.
Ударили з самопалів
В семи — п’ятдесят запалів;
Ударили із гармати —
Стали місто добувати,
Стали турки утікати,
Тую річку проклинати:
— Бодай річка висихала,
Що нас, турків, в себе взяла.
Була Варна здавна славна —
Славнішії козаченьки,
Що тої Варни дістали
І в ній турків забрали.
Восени 1608 року запорожці здобули добре укріплений
Перекоп, а наступного року здійснили нові рейди на ту­
рецькі володіння. Але особливо великий поголос у Європі
про лицарську звитягу українських козаків пішов після
здобуття ними 1614 року добре укріпленої турецької фор­
теці Синопу та нищення її гарнізону, арсеналу, воєнних
кораблів турків.
«...Погода була гарна, і море спокійне, — писав А. Чай-
ковський у своїй книзі «Сагайдачний». — Вислані на стежі
судна, котрі плили великим колесом, ніде не запримітили
ворога.
У Синопі, до котрого підплили під вечір, нікому і не
снилося про те, що так близько стоїть небажаний гість.
Синоп — це велике торговельне турецьке місто, стоїть
у близьких відносинах з Кафою і Царгородом. Тут вже
знали про набіг козаків на Кафу. їх це заспокоїло, що
козаки вдоволяться Кафою і попливуть собі геть.
Козаки увійшли у город вночі, не стрічаючи жодного
опору. Стрітили трохи турецької міліції та жовнірів, яких
умить побили, потім підпалили в кількох місцях. Турки
думали зразу, що це звичайний пожар. Аж згодом, коли
бігли рятувати, пізнали, хто це зробив. Напав усіх великий
страх. Кожний забув про пожар і ховавсь де попало. Люде,
мов божевільні, бігали серед пожежі і гинули на козацьких
шаблях. Тільки невольники заворушились, розбивали кай­
дани, убивали своїх наставників і єдналися з козаками.
...Цілий город перемінився в одно палаюче море, у
пекло. Сагайдачний навіть не виходив на берег. Від моря
приказав пильно сторожити, щоб не попасти у матню.
Такої легкої побіди ніхто не надіявся. Усі признавали, що
це треба приписати талантові і щастю Сагайдачного.
Усі, почавши від такого бувалого козака, як Іван Іскра,
до останнього, дивилися на Сагайдачного з великою по­
шаною, з пієтизмом. Всі свято вірили, що де Сагайдачний
отаманує, там козаки мусять побідити. Такого ватажка не
можна не слухатися. Сагайдачний відніс велику побіду не
лише над турками. Він побідив душу козацтва, яка поко­
рилась його талантові і стала відтепер сліпим знаряддям
у його лицарських, умілих руках».
Дізнавшись про зруйнування Синопу, султан так роз­
лютився, що звелів великого візира Насух-пашу повіси­
ти, а козаків будь-що наздогнати і розправитися з ними.
З Константинополя і Білгорода негайно вийшли кораблі
під Очаків, щоб перехопити козацьку флотилію, яка по­
верталася додому. Проте козаків не так легко було обду­
рити. Порадившись, вони розділилися на два загони. Один
із них мав висадитися на схід од дніпровського гирла й
перетягнути човни суходолом, обминувши таким чином
турецьку пастку, інший мав прориватися через очаківський
лиман. Завдяки цьому плану більшість козацького війська
із багатою здобиччю повернулася на Січ. Але двадцять
козаків було полонено. їх відправили до Константинопо­
ля і там стратили.
У 1616 році козацькі загони на чолі з Сагайдачним
взяли Кафу — величезний невільницький ринок у Криму,
де знемагали тисячі бранців з України та інших земель.
Звістка про славний подвиг запорожців швидко облетіла
Україну, а ім’я Сагайдачного було на устах і старих, і ма­
лих, і бідних, і багатих. Народ побачив у ньому захисника
своєї віри, волі і свого життя.
«...Сагайдачний оставив кілька сотень пильнувати гір,
а з рештою свого війська рушив на Кафу. Сагайдачний
попризначував місце, де треба на голос сурми збиратися,
де зносити добичу і де приводити визволених невольників.
Розділив дані прикази поміж старших, хто що має робити.
Города не вільно було підпалювати без окремого приказу.
Особливу увагу звертав Сагайдачний на припас харчів,
яких тут можна добути, їх треба забрати якнайбільше, бо
в Криму не поживиться ніхто у голодних татар, а коли
заберуть невольників, то буде доволі кого годувати. Стар­
шина розходилась до своїх частин, а Сагайдачний приліг
на возі і кріпко заснув.
Тим часом турецький паша, що командував над Кафою,
довідався вже, які гості зближаються, і приготовивсь до
оборони. Усю свою силу, якою розпоряджався, поставив
на валах. Поставили тут гармати, хоч паша сам не вірив,
щоб можна тут боронитись. Видав приказ, щоб військо,
уступаючи, схоронилось на замку. Туди позношено багато
харчів. Цей замок уважав він за нездобутий і тут зможе
видержати довшу облогу, поки не наспіє підмога. За нею
послано до найближчих городів надбережних. Довідались
про це і кафські купці. Між ними настав великий перепо­
лох. Вони заносили своє майно то до замку, то переноси­
ли на кораблі, що стояли в пристані, інші знову ховали
усе по льохах, котрих у Кафі було доволі.
Цілу ніч вижидали наступу. Турки зброшись по домам.
Зношено там зброю, муніцію, набирано в бочки воду для
гашення пожарів. Паша був певний, що замку не візьмуть,
бо таких грубих мурів легкою гарматою не розіб’є, а по
вулицях справлять турки козакам таку купіль, що жоден
звідсіля не вийде. До турків пристали ще і вірмени, і гре­
ки, італійці. Всі вони вважали козаків за грабіжників і своїх
ворогів. Одні невольники молились по тюрмах і базарних
магазинах за побіду християнського війська, котре висво-
бодить їх з неволі.
2 
Усі гетьмани України
Другого дня рано військо зійшло з гори і приладилось
до наступу. Наступали з трьох боків і йшли з таким завзят­
тям, що в котрімсь часі змели турецьке військо з валів і
увійшли до города. Та тут привітали їх страшенним огнем
з вікон і з дахів — кожний дім перемінився на окрему
фортецю. Турецькі доми з заґратованими вікнами і силь­
ними дверима. Люде живуть на подвір’ї і огороді, який
прилягає до дому, околеного муром.
Сагайдачний, почувши таку густу пальбу, приказав сур­
мити до відступу. Не хотів втрачати людей. Оборонці дуже
зраділи, що козаків прогнали. Тим часом козаки позахо­
дили іззаду. Перелазили мури і через огороди добрались
до домів, звідки їх ніхто не сподівався. Роззвірене військо
стало вибивати впень усіх, кого стрінули. І зараз стали
грабити добичу, яку знайшли. В короткім часі усі вулиці
одна за одною були взяті. В городі настав великий крик і
лемент. Мешканці ховались по льохах.
Невольники, дізнавшись, усіх повбивали, пошарпали
на куски своїх дозорців, розбивали двері, ламали на собі
кайдани і вибігали на вулицю з чим попало. Козаки заби­
рали їх на збірне місце, тут були козацькі старшини, котрі
роздавали між них зброю, хто був до цього здалий, і фор­
мували зараз сотні та посилали у бій...
Сагайдачний поїхав у город з своїм штабом, оточений
цілою ватагою розсильних козаків. Усюди лежали трупи
побитих людей. З домів, з базарів забирали всяке добро
і зносили на визначене місце. Сагайдачного всюди ві­
тали радісними окликами: «Слава Сагайдачному!» Не­
вольники ставали перед ним навколішки і підносили
угору руку. Тиснулись до нього, хапали за стремена,
цілували в ноги».
Звістка про славний подвиг запорожців передавалася з
уст в уста. Ректор Київської братської школи Касіан Са-
кович так описав заслуги Сагайдачного у цій воєнній екс­
педиції:
За свого гетьманства взял у Турцєх місто Кафу,
Аж і сам цесар турецькій был в великом страху
Бо му четырнадцать тисяч там люду збил,
Катарги едины палил, другій потопил,
Много тогды з неволі христіан свободи,
За щто Бог з воїнством его благословил...
Крім таланту військового полководця гетьман Петро
Конашевич-Сагайдачний увійшов в історію Запорозької
Січі і як представник поміркованої частини козацької
старшини, яка, реально оцінюючи тогочасні можливості
Війська Запорозького, намагалася відстояти інтереси ук­
раїнства через переговори і компроміси з польським уря­
дом. Але при цьому слід говорити про роздвоєність полі­
тичної самосвідомості Сагайдачного: він твердо відстоював
конфесійні права українського народу, та все ж завжди
усвідомлював себе підданим короля, громадянином Речі
Посполитої. Ця риса характеру гетьмана, певною мірою
підігріта його шляхетським походженням, щоразу прояв­
лялася тоді, коли йому доводилося балансувати між інте­
ресами Варшави і Запорозької Січі, інтересами «статечних»
козаків і «черні». Звідси його постійні пошуки компромісів
з польським урядом. Така позиція гетьмана не завжди
вдовольняла рядове козацтво, що і пояснює втрату ним
час від часу гетьманської булави.
Як свідчать матеріали переговорів між козаками й пред­
ставниками польського уряду, які відбулися в 1616 році
над річкою Роставицею біля Паволочі та в 1617 році в
урочищі Суха Вільшанка, що біля Білої Церкви, Сагайдач­
ний погодився значно зменшити реєстр за рахунок коза­
цьких низів. Зокрема, за умовою Раставицької угоди реєстр
обмежувався трьома тисячами, хоча претендентів було
майже 20 тисяч. Ті, хто не потрапляв до реєстру, так звані
«випищики», мусили повертатися до своїх панів. Але цей
пункт угоди виконати в тих умовах було просто неможли­
во, бо озброєні козацькі маси відразу спалахнули б як
сухий порох. Це добре розумів Сагайдачний, а тому не
поспішав виконувати досягнуті на Роставиці домовленос­
ті. Однак між козаками пішов поголос про угодовську
позицію гетьмана і старшин, які взяли участь у перегово­
рах з королівськими комісарами. Невдоволення Сагайдач­
ним, що прокотилося серед козаків-«випищиків», призве­
ло до того, що гетьман лишився булави. Новим гетьманом
став Яцько Бородавка.
Гетьман, здатний до компромісного вирішення гострих
політичних і соціальних питань, влаштовував правлячі кола
Речі Посполитої. Це підтверджує лист Сигізмунда III до
Сагайдачного, датований 1619 роком. Король виявив за­
доволення гетьманом, який робив помітні послуги поль­
2- 
ській короні, зумів гамувати і карати непокірних козаків,
котрі не потрапили до реєстру, а також тих, хто чинить
самовільні напади на турецькі володіння, порушуючи «ко­
ронні пакти з цісарем турецьким», вганяючи в холодний
піт польських дипломатів.
Разом з тим не варто перебільшувати значення ко­
ролівських похвал Сагайдачному. Згаданий лист Сигіз-
мунд III написав, щоб якось віддячити козакам і особисто
Сагайдачному за участь у поході на Москву в 1618 році.
Подяка ця не знайшла особливого відгуку в серцях козаків,
бо замість грошей та розширення привілеїв король тільки
того й зробив, що пообіцяв їм свою ласку.
Минуло не так багато часу після підписаної Сагайдач­
ним прикрої для козаків Вільшанської угоди, як король
знову змушений був кликати на допомогу запорожців,
цього разу в похід на Москву, яку замірився взяти коро­
левич Владислав. Проте без вправного й численного ко­
зацького війська йому годі було сподіватися на царську
корону. Тим часом уряду, як завжди, не вистачало коштів
на спорядження великого військового контингенту, на
який зміг би спертися шукач московського трону. Тому
залишалася одна надія — на Запорозьке Військо.
Козаки згоду на участь у московській експедиції дали,
хоча й зволікали з початком походу аж до літа. Можна
лише здогадуватися, на що розраховував Сагайдачний,
відгукнувшись на заклик польського уряду. Проводячи
легальну мобілізацію багатотисячного війська, він, очевид­
но, хотів обійти підготовлене для козаків прокрустове ложе
Вільшанської комісії з її сміхотворно малим реєстром. Не
виключено, що гетьман повірив польському уряду, який
пообіцяв повністю визнати права православних на най­
ближчому сеймі.
Хоча документальних матеріалів про участь козаків у
московському поході 1618 року небагато, однак вони дають
уявлення про тактику сухопутних воєнних операцій Са­
гайдачного, який сповідував активну наступальність дій та
надавав величезного значення фактору раптового удару по
противнику. Досконало опанована ним наука морських
походів дозволила використати всю ефективність застосу­
вання у бою згаданих складників воєнного мистецтва.
Завдяки цьому Сагадачний пішов далі традиційного для
козацтва способу ведення бою оточеним возами табором —
тактики, результативної в обороні, але малопридатної для
досягнення стратегічної ініціативи в умовах масштабних
воєнних операцій. До речі, гетьман продемонстрував відхід
від «табірної» стратегії і під час Хотинської війни 1621 року,
де динамічні, активні дії запорожців спричинилися до
перемоги козацько-польських сил.
Влітку 1618 року Сагайдачний на чолі 20-тисячного
війська вирушив на Москву. Пройшовши через Сіверщи-
ну, козацькі загони швидким маршем просувалися в глиб
Московської держави. За якийсь час вони вже знаходили­
ся під Лівнами. Для воєводи князя Микити Черкаського
та його ратників це стало несподіванкою, тому місто не
змогло довго чинити опір. Ще не погасло полум’я від по­
жеж, а до Сагайдачного привели першого іменитого по­
лоненого у цій воєнній кампанії — воєводу Черкаського.
Здобувши Лівни, козаки рушили до Єльця і швидко його
покорили. Подальші події розвивалися досить динамічно.
Козацький загін на чолі з полковником Петром Дорошен­
ком оволодів містами Лебедин, Данков, Скопин, Ряський.
Для облоги Переяславля-Рязанського не вистачило сил, і
тому, захопивши майже всю Рязанщину, Дорошенко по­
вернув загін назад до Єльця, розоривши водночас Воро­
незький повіт. У ситуації, що склалася, Сагайдачний ро­
бить блискавичний кількасоткілометровий перехід — від
Єльця до Шацька. Завдяки цьому маневру Шацьк було
захоплено практично без супротиву. Іншим маршрутом
тисяча вершників на чолі з полковником Милостивим
пішли на місто Михайлов.
Набагато швидше, ніж рухалися загони Сагайдачного,
поширювалися серед населення неймовірні чутки про ко­
заків. Мовляв, польський король Сигізмунд III послав
свого сина Владислава і козацького гетьмана, щоб пере­
творити Московську державу на суцільну руїну та повніс­
тю викорінити православ’я. Тому козаки, «як змії і люті
вовки хижі», нищать до ноги мешканців підкорених міст,
убивають священиків, спалюють і грабують монастирі та
церкви.
Подібними тривогами жив і розташований на річці
Проні невеликий Михайлов, до якого наближався загін
Милостивого. Проте козаків чекала несподіванка. Поча­
лася страшна злива, дорогу розмило, коні швидко виби­
лися із сил, тому колона змушена була уповільнити крок.
Лише 12 серпня загін Милостивого добрався-таки до Ми-
хайлова. Але за цей час до міста прийшла підмога — 40 рат­
ників із міста Сапожка. Сутичка під стінами міста була
недовгою. Змучені важким походом козаки спішно відсту­
пили, залишаючи на полі бою багатьох полеглих. Звістка
про поразку Милостивого незабаром дійшла до Сагайдач­
ного, і 16 серпня гетьман з усім військом уже був на місці
поразки. Але доля знову виявила прихильність до захис­
ників міста. Вночі до них пробилися 80 стрільців та інший
військовий люд з Калуги та Серпухова. Цілу добу військо
Сагайдачного готувалося до штурму фортеці. З підручних
матеріалів ладнали дерев’яні щити, драбини та інші зна­
ряддя для облоги, звідусіль зносили і звозили в’язанки
соломи й хмизу, гілки для «примету» — завалу під оборон­
ні стіни і вежі, який потім підпалювався. Облога розпоча­
лася 17 серпня. Козаки оточили місто суцільним кільцем.
По дерев’яних стінах з двох боків вівся прицільний вогонь
з гармат запалювальними ядрами, хмарою сипалися запа­
лені стріли. Частина козаків безупинно накидала під сті­
нами примет. Через два дні боїв захисники міста наважи­
лися зробити нічну вилазку, під час якої запорожцям було
завдано значних втрат. Козакам не залишалося нічого ін­
шого, як відступити. При цьому Сагайдачний нібито про­
кричав михайловцям: «Не блазнюйте про вашу силу і мій
відхід... Вранці град ваш, як птицю, рукою своєю візьму і
на пустку його поверну, і піддам вогню. А тим, хто живе
у ньому, малому і старому, звелю руку й ногу відтяти і ки­
нути псам».
Знову у козацькому таборі зацюкали сокири — готува­
лася нова облога. 23 серпня козаки оточили Михайлов.
Цього разу основні події розгорталися біля сторожової
вежі, до якої наступаючим вдалося приставити примет і
засипати на цій ділянці оборонні рови землею. Михайлов-
ці чинили запеклий опір. На голови козаків летіли колоди
і каміння. Рукопашний бій точився на міських валах. Са­
гайдачний наказав ударити з боку Архангельської брами.
Козаки діяли там «з багатьма умислами», намагаючись
підпалити стіни. Чим далі, тим менше у захисників міста
залишалось надії на порятунок, у них закінчився порох, а
ті, котрі зосталися ще живими, почали «зело знемагати і
скорбіти». Все ж їм вдалося розладнати наміри козаків.
Зібравшись з останніми силами, михайловці спромоглися
на вилазку. В ході її були спалені основні знаряддя облоги
козаків. Переконавшись, що облога затягується. Сагай­
дачний вирішив не втрачати далі сил, не марнувати час
і 27 серпня, спаливши посад, відійшов од міста.
Більше не втягуючись у локальні сутички, Сагайдачний
повів козаків до Москви. Напереріз гетьману із Пафну-
тіївського монастиря до Серпухова вирушило московське
військо. Його вели досвідчений полководець князь Дмит­
ро Пожарський, а також князь Григорій Волконський.
Однак сили в них були ненадійними. Зібране наспіх во­
їнство не дуже переймалося турботами про майбутню бит­
ву, а більше займалося грабежем околиць. Дати лад тако­
му війську було важко. До того ж, Пожарського звалила
хвороба, і за розпорядженням царя його повернули до
Москви.
Сагайдачний без особливих зусиль розбив московських
ратників уже під час переправи через Оку. Не зустрічаючи
далі організованого опору, він пішов каширською дорогою
просто на столицю Московської держави. Щоправда, цар
ще раз спробував дати генеральну битву козакам, споря­
дивши до Донського монастиря бояр з великим військом.
З цього нічого не вийшло, бо, побачивши козаків, мос­
ковські ратники в паніці кинулися врозтіч.
Безперешкодно обійшовши Москву, Сагайдачний з’єд­
нався з силами Владислава, ставка якого знаходилася за
кілька верст від столиці — під Тушино. Під час звичних у
такому випадку урочистостей гетьман передав королевичу
полонених комендантів Єльця і Лівен, а також москов­
ських послів до Криму. На військовій раді було вирішено
розпочати облогу Москви у ніч на Святу Покрову (перед
1 жовтня). Взяття міста Владислав довірив Сагайдачному,
покладаючись на його досвід і військовий вишкіл козаків.
Крім того, посилаючи їх на штурм добре укріпленої фор­
теці, королевич був не від того, щоб загребти жар чужими
руками. З настанням сутінків козацький табір почав готу­
ватися до виступу. Перевіряли зброю, засипали порохом
ладунки, сідлали коней, готували штурмові драбини та інші
засоби для облоги.
Але незважаючи на ретельну підготовку, штурм міста
не вдався, хоч козакам пощастило висадити в повітря
Остроженську браму. Попереджені перебіжчиками з поль­
сько-козацького табору захисники міста встигли підготу­
ватися до оборони. Зустрівши запеклий опір москвичів,
атакуючі відкотилися назад. Деякий час під стінами Мос­
кви гриміли гарматні й мушкетні постріли, лунали войов­
ничі гасла, чулися стогони й прокляття вмираючих і по­
ранених. Проте бій поступово затухав. Козаки припинили
облогу міста.
Виникає питання: чому Сагайдачний не виявив належ­
ної наполегливості у такий важливий момент, коли міг
статися рішучий перелом у ході воєнної кампанії 1618 року
на користь польсько-козацьких сил? Адже він, безперечно,
розумів, що перед ним столиця держави, а не провінційний
Михайлов, від здобуття чи нездобуття якого мало що змі­
нювалося. Найвірогіднішою причиною видаються суто
тактичні міркування гетьмана. Адже він пересвідчився у
тому, що несподіваний штурм не вдався, а тривала облога
добре укріпленого міста не входила в його план. Неспіш
ні, статичні воєнні дії виходили за рамки військової стра­
тегії Сагайдачного.
З укладенням Деулінського перемир’я місія козаків у
Московській державі, яку на них поклав королівський
уряд, вичерпалася. Повертаючись в Україну, три сотні
козаків на чолі з полковником Жданом Коншиним відді­
лились од війська і подалися до Москви. Наміри козаків
були мирними — вони йшли на службу до царя. Чи кри­
лися за цим вчинком політичні мотиви, чи це був просто
прагматичний розрахунок на щедру платню з царської
скарбниці, судити важко. Але найімовірніше, що ця акція
відбулася не в результаті раптового пориву, їй передувала
певна підготовча робота серед козаків, а також налаго­
дження відповідних контактів з представниками москов­
ського уряду. Подібні дії мусили бути погоджені із гетьма­
ном, бо інакше навряд чи вдалося б такому нечисленному
загону безболісно «відколотись» од війська. Судячи з усьо
го, в цьому політичному жесті у бік вчорашнього против­
ника мав зацікавленість сам Сагайдачний, якому не з руки
було поривати всі зв’язки з царським урядом. Гетьман діяв
так само, як і після завершення свого попереднього похо­
ду на Московщину у 1613 році. Виступивши тоді з Путив­
ля, він пройшов через Волхов, Білів, Ліхвин, Перемишль,
досяг Калуги, звідти завернув назад і пішов до Києва.
Літописець повідомляє з цього приводу, що коли гетьман
«мимо град Куреск шествова, тогда к гражданам... присы­
лал от себя дву человека: обявляя, аки он града Курска,
уезду и в нем живущим воинству своему заповеда ни еди­
ного зла сотворяти». Отже, Сагайдачний не палив усі «мос­
ти» між Запорозькою Січчю та царським урядом. Зробле­
ний ним у той час крок до примирення міг послужити в
майбутньому для поновлення контактів козаків із мос­
ковським урядом.
Минуло трохи більше року після завершення походу
козаків 1618 року. Ще не загоїлися рани учасників походу,
свіжими були спогади про недавні криваві події, а Сагай­
дачний вже спорядив до Москви своє посольство. Щоправ­
да, козацьким послам не вдалося добитися аудієнції у царя,
хоч їм виявляли всілякі знаки уваги, що свідчило про ве­
лику зацікавленість московського уряду в налагодженні
стосунків із Військом Запорозьким. Під час розмови з
послами князь Дмитро Пожарський сказав: «Не оскорб­
ляйтесь, что не видели есте очей его царского величества:
вы есте пришли к Москве перед постом, а в пост у вели­
кого государя нашего никакие послы и иноземцы не бы­
вают; а ныне царское величество едет молиться к святым
местам и велел вас отпустить». Козакам була видана «лег­
ка царська платня» — 300 карбованців, сукно, дорогі тка­
нини та інші речі.
Зрозуміло, результати цього посольства не зводилися
до грошової винагороди та отриманих козаками подарунків.
Задуми Сагайдачного були значно далекосяжнішими. Він
демонстрував перед царем готовність козацького війська
«служить головами своими по-прежнему, как оне служили
прежним великим российским государям и в их государ-
ских повелениях были, и на недругов их ходили, и крым­
ские улусы громили». Але ж треба зазначити, що пропози­
ція служити царю «по-прежнему» великою мірою мала
значення етикетної умовності і навіть в разі її прийняття
ні до чого особливо не зобов’язувала обидві сторони.
Існують й інші підтвердження, що запорожці, зокрема
й Сагайдачний, не були новачками у тогочасній дипло­
матії. Наприклад, заснована у ті роки в Європі антитуре-
цька «Ліга християнської міліції» покладала великі надії
на козацького ватажка у справі вигнання турецьких завой­
овників. Це була досить сильна організація, яку очолював
нащадок останнього грецького імператора Палеолога —
французький князь де Шевер. Ліга ставила собі за мету
створення могутньої європейської армії, котра, об’єднавши
військові формування багатьох країн, змогла б витіснити
турків з Європи, а можливо, й знищити Османську імперію
взагалі. Осередком Ліги було містечко Карпантрас, розта­
шоване неподалік Авіньйона. У місцевих архівах знайдено
рукописи, що засвідчують факт переговорів Сагайдачного
з князем де Невером про можливість участі козаків у ан-
титурецькій кампанії. Відомо також, що до неї вирішив
приєднатися гетьман з усім Військом Запорозьким, який
обіцяв виставити на війну з Туреччиною 60-тисячне вій­
сько. Також Сагайдачний, через посередництво констан­
тинопольського патріарха, з яким мав якісь контакти,
розраховував організувати повстання греків. Існує думка,
що козацька старшина сподівалася побачити Сагайдачно­
го на чолі загальноєвропейської армії, але раптова смерть
від рани перешкодила такому призначенню.
Наведені приклади дипломатичної діяльності запоро­
зьких козаків дозволяють предметніше підійти до з’ясуван­
ня питання про мету посольства Сагайдачного до Москви
у січні 1620 року.
Козацький гетьман, відряджаючи повноважних пред­
ставників до Москви, не робив нічого такого, що могло б
радикально змінити існуючий тоді політичний статус ук­
раїнських земель, які входили до складу Речі Посполитої.
Дипломатичний сенс цього посольства полягав у намірах
Петра Сагайдачного відновити в Україні в повному обсязі
ієрархію православної церкви. Адже навряд чи випадко­
во посольська місія козаків співпала з перебуванням у
Москві єрусалимського патріарха Теофана. Впливовий
ієрарх Східної церкви на той час уже висвятив на пат­
ріаршество Філарета — батька царя і завершував свої
справи у Московській державі. Саме тоді і прибули до
Москви козацькі посли. Безперечно, вони мусили мати
якісь вказівки від гетьмана щодо контактів з Теофаном,
якого в подальшому було залучено до відновлення в Ук­
раїні православної ієрархії. Не виключено, що Сагайдачний
розраховував й на деякі інші, так би мовити, «побічні»
результати від переговорів. Адже демонстрація готовності
Війська Запорозького стати на царську службу передба­
чала якщо не підтримку, то толерантне ставлення вінце­
носця до задуманих Сагайдачним церковних проектів. Та
й подібні «миролюбні» клопоти козаків повинні були
пом’якшити враження Теофана про запорожців, які зо­
всім недавно воювали проти «одновірців».
Не викликає сумніву той факт, що Сагайдачний от­
римав через послів вичерпну інформацію про найближ­
чі наміри Теофана. Коли єрусалимський патріарх у бе­
резні 1620 року покидав кордони Московської держави,
назустріч йому виїхали козаки на чолі із самим Сагайдач
ним. Вони супроводжували Теофана аж до Києва, де той
зупинився на Подолі у відведеній спеціально для нього
резиденції на території Київського Богоявленського мо­
настиря.
Перебування у Києві єрусалимського патріарха сколих­
нуло церковне і суспільно-політичне життя міста. Адже
вперше після Брестського церковного собору 1596 ро­
ку з’явилася реальна можливість відновити православну
ієрархію (на той час вірність православ’ю продовжував
зберігати лише один єпископ львівський Єремія Тиса-
ровський). Депутації від місцевого духовенства, Київсько­
го Богоявленського братства, та й особисто Сагайдачний
просили висвятити православних владик. За свідченням
Іова Борецького, посвяченого у ті дні на митрополита,
Теофану було сказано: «Не був би ти патріархом, не був би
ти пастирем добрим, не був би ти Христовим і апостоль­
ським намісником, якби превелебність твоя народові русь­
кому митрополита й єпископів не посвятив і не зоставив,
заставши нас тут переслідуваних і без пастирів».
Урешті-решт патріарх дав згоду на здійснення акту
хіротонії1. Від його імені були розіслані грамоти до всіх
православних Речі Посполитої із закликом обирати кан­
дидатури, гідні єпископського сану.
15 серпня 1620 року в Києві остаточно визначили пре­
тендентів на єпископські кафедри, і восени розпочалося
висвячення. Церемонія призначалася на пізню годину,
щоб зайвий раз не привертати увагу' польських властей та
католицько-уніатських кіл. Місцем її проведення стала
Богоявленська церква Києво-Братського монастиря.
Першим пройшов церковне таїнство хіротонії на Пе­
ремишльське єпископство ігумен Київського Межигірсько-
го монастиря Ісая Копинський.
‘Хіротонія — посвячення духовної особи в певний сан (єписко­
па, диякона тощо).
У неділю, 9 жовтня на Київську і Галицьку митрополії
був висвячений ігумен Михайлівського монастиря, ректор
Братської школи Іов Борецький. Православна церква в
Україні знову отримала свого вищого духовного зверхни-
ка. Минув деякий час, і було поновлено всі основні єпис­
копські кафедри православної єпархії в Україні. У Трах-
темирівському монастирі, куди Теофан прибув у супроводі
новопоставлених єпископів і під охороною трьох тисяч
козаків, очолюваних Сагайдачним, на Володимирську і
Берестейську єпископські кафедри єрусалимський пат­
ріарх висвятив архімандрита місцевого монастиря Єзекіля
Курцевича, а в Білій Церкві в єпископський сан було ру-
копокладено ігумена Чернчицького монастиря (поблизу
Луцька) Ісакія Борисковича, який отримав Луцьку й Ос­
трозьку єпархії. Згодом у місті Животові було висвячено
на єпископство Холмське і Белзьке Паїсія Іполитовича.
Під час перебування в Україні єрусалимського патріарха
Теофана були поновлені також православні єпископії на
білоруських землях.
Повернення православній церкві її ієрархів було ре­
зультатом цілеспрямованої політики Сагайдачного, який
у своїх діях знаходив підтримку і співчуття серед широких
мас і суспільно-політичних сил в Україні, насамперед ко­
зацтва, православного духовенства, учасників братського
руху, частини радикально настроєної шляхти. При цьому
вибір часу для цієї акції зумовлювався не якимись страте­
гічними міркуваннями, а візитом єрусалимського патріар­
ха до Москви. Сагайдачний не чекав сприятливого для цієї
справи збігу обставин, завдяки якому уряд Речі Посполи­
тої став би більш прихильним у релігійному питанні, він
не побоявся накликати на себе (та й не тільки на себе!)
великі неприємності з боку короля та польського уряду.
Відважившись на цей крок, він усвідомлював потенціаль­
ні можливості суспільно-політичних сил, які представляв
і на які міг спертися.
Відновлення ієрархії православної церкви в Україні
хоч і викликало хвилю роздратування і погроз з боку ка­
толицько-клерикальних кіл Речі Посполитої, однак не
призвело до рішучих каральних дій. Причиною цього була
велика небезпека, яка нависала над Польщею. У лютому
1618 року в Туреччині до влади прийшов войовничий Ос-
ман II, який посів престол свого батька Мустафи І, ски­
нутого яничарами. Уклавши перемир’я з Персією, молодий
султан розпочав активну підготовку до війни з Польщею.
Спроби королівського уряду залагодити суперечності між
двома державами за допомогою дипломатичних перего­
ворів ні до чого не привели. Незважаючи на небезпеку,
воєнні приготування Польщі були досить кволими. Ко­
ронний гетьман Станіслав Жолкевський спромігся зібрати
лише десятитисячне військо. З цими мізерними, як для
такого випадку, силами на початку вересня 1620 року він
перейшов Дністер і рушив у напрямку Ясс, щоб з’єднатися
з військом молдавського господаря Граціані. Через якийсь
час на Цецорські поля в Молдавії прибуло величезне ту­
рецько-татарське військо на чолі з Іскандер-пашею та
кримським ханом Джанібек-Гіреєм. Розпочалася запекла
битва, яка тривала сімнадцять днів. Наслідки стали ката­
строфічними для польського війська. На полі бою полягли
кращі полководці Речі Посполитої. Загинув і Жолкевський.
Серед полеглих був і Михайло Хмельницький — батько
майбутнього гетьмана України Богдана Хмельницького.
Переможцям же дісталися великі воєнні трофеї, в тому
числі 120 гармат, величезний військовий обоз.
Окрилений успіхом, Осман II розпочав широкомас­
штабну підготовку до вирішальної війни з Польщею. Перед
султанським палацом з’явився бунчук із кінської гриви,
що свідчило про особисту участь турецького султана у по­
ході.
Над Польщею нависла смертельна небезпека. Правлячі
кола країни гарячково намагалися знайти вихід із скрут­
ного становища. Були послані посольства до Папи та до
урядів європейських правителів з відчайдушними прохан­
нями про допомогу. Однак з боку сусідів справи не пішли
далі словесних запевнень у підтримці боротьби проти ту­
рецької агресії. Польський сейм у зв’язку з очікуваною
війною ввів нові надзвичайні податки у країні. Але зібра­
них коштів явно не вистачало для організації великої армії,
здатної зупинити турецьку навалу.
Потрапивши у безвихідь, польський уряд змушений був
звернутися по допомогу до українських козаків. Щоб схи­
лити їх на свій бік, король Сигізмунд III вирішив удатися
до посередництва єрусалимського патріарха Теофана і від
рядив до нього свого секретаря Оболковського з відповід­
ними інструкціями. Невдовзі Теофан надіслав козакам
листа, закликаючи їх спільно з поляками дати відсіч вій­
ську Османа II. У червні 1621 року в урочищі Суха Дібро­
ва (між Ржищевом та Білою Церквою) зібралася козацька
рада, на якій зважувалася можливість спільних дій козаків
і коронного війська. На раду прибули також представники
православного духовенства — митрополит І. Борецький,
єпископ Є. Курцевич, майже 300 священиків, 50 ченців.
Уперше після недавнього посвячення у 1620 році право­
славні ієрархи безпосередньо взяли участь в акції такої
великої політичної ваги. Адже від позитивного вирішення
питання про збройну допомогу Польщі залежала багато в
чому і доля козацької «республіки». Гетьман і старшина,
а також більшість козаків добре розуміли, що султан не
обмежиться розгромом Польщі, а поверне зброю й проти
України. Тому серед козацького війська дедалі впевненіше
звучали голоси, що закликали до боротьби з «бусурманами».
Крім того, утворення антитурецької козацько-польської
воєнної коаліції відкривало перспективу (як з’ясувалося
пізніше, примарну) зрівняння в правах православної цер­
кви з іншими конфесіями Речі Посполитої.
З польського боку на раду прибули королівські послан­
ці, які від імені уряду пообіцяли козакам платню за участь
у поході, а також поступки в релігійному питанні. Після
бурхливого обговорення рада ухвалила оружно виступати
проти Османа II. Тоді ж на гетьманство був обраний пред­
ставник нереєстрового козацтва Яцько Бородавка (Неро-
дич), якого гетьман С. Жолкевський характеризував як
«найменш знатного і найбільш бунтівливого». У зв’язку із
походом було проведено обрання полковників, осавулів,
сотників, отаманів, а також послів до короля. Представ­
ляти інтереси козаків перед королівським престолом ви­
пало досвідченому у політиці П. Сагайдачному, який до
того ж користувався довір’ям польського уряду. Крім нього
до Варшави направлявся єпископ Є. Курцевич. Зважаючи
на недавні делікатні обставини відновлення православної
ієрархії в Україні, включення Курцевича до посольства
мало характер своєрідного демаршу перед правлячими ко­
лами шляхетської Польщі з боку козаків і православної
церкви. Виконуючи волю ради, гетьман Бородавка повів
військо, яке налічувало понад 41 тисячу запорожців і кіль­
ка сот донських козаків, до Хотинської фортеці на з’єднання
з польськими силами.
Тим часом українське посольство прибуло до Варшави.
Сагайдачний отримав аудієнцію в короля, під час якої
наполягав на задоволенні низки козацьких вимог політич­
ного характеру, зокрема й офіційного визнання польським
урядом акта відновлення православної ієрархії. Гетьман не
виступав як посол-прохач, який смиренно чекає вирішен­
ня своєї справи. Він виявив безкомпромісну рішучість у
конфесійному питанні, яке хвилювало не тільки козаків,
а й найширші кола тогочасного українського суспільства.
Одночасно Сагайдачний показав себе гнучким диплома­
том — шукав і знаходив підтримку серед впливових поль­
ських сенаторів, навіть серед представників католицького
духовенства, готових йти на будь-які поступки «схизмати­
кам» заради залучення славнозвісного козацького війська
до боротьби з турецькою навалою. Про дипломатичні кро­
ки «козацького генерала» Сагайдачного у Варшаві розпові­
дав у своєму листі до кардинала Людовіга католицький
єпископ Франческо Чіріолі: «Серед католиків, зокрема й
церковників, не бракує впливових осіб, які прихильні до
членів козацького посольства (з огляду на теперішню за­
грозу війни з турками). А згаданий Сагайдачний відверто
заявляє, що королівство не одержить ні найменшої допо­
моги від жодного козака і від більшої частини схизматиків,
якщо їхні вимоги не будуть вислухані. З другого боку,
багато хто з цих сеньйорів не тільки вважає, що було б
величезною шкодою втратити допомогу козаків, військо
яких вихваляють як більш боєздатне і краще організоване,
ніж те, яке очолює коронний гетьман, а й підкреслюють
небезпеку, що ці козаки не битимуться проти турків, і тому
говорять, що в даний момент необхідно піти на поступки,
щоб вони лишилися вдоволеними».
Сагайдачний заявив про себе як впливовий політик,
від позиції якого великою мірою залежала доля всієї Речі
Посполитої. Це підтвердила його активна участь у розроб­
ці тактичного плану розгрому турецького війська. Поль­
ські сенатори й шляхетські посли з великим зацікавленням
поставилися до пропозиції прославленого полководця про­
вести нічну атаку проти турецької армії. Водночас було
вирішено питання й про орієнтовні строки воєнної опе­
рації.
Сагайдачний прибув із Варшави у польський табір,
розташований під Хотином, незадовго перед початком
генеральної битви з силами Османа II. Козацького полко­
водця з великими почестями зустрів сам головнокоман­
дувач польської армії — віленський воєвода і гетьман Ве­
ликого князівства Литовського Карл Ходкевич. Після
обговорення деталей майбутньої битви Сагайдачний, у
супроводі двох хоругов польського війська, переправився
на лівий берег Дністра, щоб дістатися до козацького табо­
ру. Саме в цей період з досвідченим і загартованим у боях
воїном сталася пригода, яка замало не коштувала йому
життя. Розшукуючи Запорозьке Військо, Сагайдачний се­
ред ночі натрапив на сліди кінських копит, які вивели його
на вогні воєнного табору. Коли трохи розвиднілося, він
зрозумів, що перебуває в турецькому стані. Сторожа одра­
зу ж запримітила чужого. Розпочалась шалена погоня. Під
несамовиті вигуки переслідувачів і зловісне дзижчання
турецьких стріл Сагайдачний щодуху гнав коня до най­
ближчого лісу. Вороги вже наблизились до нього, але він
на повному ходу стрибнув з коня і зник у гущавині. Ко­
зацький ватажок цілий день блукав лісом, знемагаючи від
глибокої рани в руку, заподіяної ворожою стрілою. Нареш­
ті перед ним блиснуло плесо Дністра. Переправившись
через ріку в районі Могилева (нині Могилів-Подільський),
він добрався до своїх.
Прибуття Сагайдачного під Могилів збурило життя
козацького табору. Запорожці почали відкрито проявляти
незадоволення гетьманством Бородавки, який припустив­
ся деяких прорахунків у керівництві військом. Незабаром
була скликана рада, на якій Сагайдачний розповів про своє
посольство до Варшави, про щедрі обіцянки польського
уряду. Звідусіль залунали вигуки козаків, які пропонували
звести його на гетьманство. Так воно, врешті, і стало­
ся — Петро Сагайдачний знову став гетьманом.
Досягнутий успіх Сагайдачний поспішив закріпити
жорстокими заходами щодо скинутого гетьмана Бородав­
ки. Закувавши його у кайдани, новий провідник козацького
війська деякий час протримав його під вартою, а потім
наказав стратити.
Звістку про усунення від влади непоступливого й не­
зговірливого козацького гетьмана, поза всяким сумнівом,
з великим задоволенням сприйняли у польській столиці.
Незадовго до цього Сигізмунд III надіслав листа К. Ход-
кевичу, в якому недвозначно пропонував головнокоман­
дувачу коронного війська вжити енергійних заходів, щоб
скинути Бородавку з гетьманства і запропонувати канди­
датуру більш «покладистого» Сагайдачного. У питанні що­
до Бородавки інтереси Сагайдачного й польського уряду
зійшлися. Проте одне діло — холодний розрахунок у полі­
тичній грі за найвищу владу в козацькому війську, а зовсім
інше — моральне самоусвідомлення своїх учинків. Адже
Бородавка був для Сагайдачного не тільки суперником, а
й соратником у боротьбі за спільну справу. Докори сум­
ління не залишали Сагайдачного аж до смерті.
Але все це було згодом. А тоді, отримавши гетьманську
булаву, Сагайдачний усю свою енергію спрямував на ви­
рішення невідкладних бойових завдань, зокрема на з’єд­
нання козацьких сил з польським військом. Однак зроби­
ти це виявилося не так просто. Осман II твердо вирішив
перехопити стратегічну ініціативу, тобто розгромити коза­
ків ще до того, як вони підійдуть до польського табору під
Хотин. Відбірні турецько-татарські сили цілодобово з лю­
тим завзяттям насідали на козацьке військо. Через це пе­
рехід запорожців з-під Могилева в район Хотина, який
тривав понад тиждень, був надзвичайно важким та висна­
жливим. Розповідаючи про виявлену тоді козаками відчай­
душну хоробрість, а також описуючи запеклий характер
боїв, які вони вели по дорозі до Хотина, Я. Собєський
змалював такий епізод: «Сорок запорожців, які відбилися
від свого війська й переховувалися у печерах між скелями,
привернули до себе увагу противника. Були привезені гар­
мати, щоб знищити цих воїнів, позбавлених всякої допо­
моги. Проте всі зусилля були марними, оскільки сама
місцевість захищала обложених. Осман, втративши два дні,
вирішив заморити їх голодом. Оточені з усіх боків козаки
відважно билися з ворогом (оскільки відчай нерідко спо­
нукає до благородної смерті). Виснажені голодом і труд­
нощами, вкриті пороховим пилом, вони поклали життя
разом із зброєю. Осман ганебно піддав їх мукам і, забувши
про султанську гідність, пускав у них стріли власноручно,
наказавши прив’язати козаків до дерев».
Але ж подібні перемоги турецького війська насправді
мало що їм давали. Уникаючи оточення і затяжних пози­
ційних боїв, козаки «щасливо і зі славою боролися з тур­
ками», зуміли відірватися від переслідування і підійти до
Хотина. За милю від фортеці вони розбили табір. А з на­
станням темряви Сагайдачний передислокував своє вій­
сько, наблизив його до Дністра, розташувавши його поряд
з польським табором.
Об’єднання козацьких і польських військ хоч і розлю­
тило, але не збентежило Османа II, який не сумнівався у
блискавичному і повному розгромі козацько-польських
сил, бо чисельно його армія значно переважала супротив­
ника (за деякими даними, турків і татар налічувалося по­
над 250 тисяч, запорожців — 40 тисяч, польське коронне
військо мало 35 тисяч чоловік).
У нестримному бажанні якомога скоріше увінчати
себе лаврами переможця Осман II навіть не дав війську
перепочити (турки підійшли до Хотина на початку ве­
ресня). Він наказав атакувати противника, не згортаючи
робіт по облаштуванню табору. Перший удар турки
спрямували проти запорожців. Козацька піхота й кава­
лерія не тільки успішно відбили ворожий наступ, а й
самі кинулися в контратаку, на завершальному етапі якої
козаків підтримали окремі загони коронного війська. За­
пеклі бойові дії припинилися тільки з настанням тем­
ряви. Туркам було завдано помітних втрат. Так закін­
чився перший день битви.
Безперечно, що вирішальну роль у перемозі польсько-
козацьких військ у Хотинській війні 1621 року відіграли
українські полки. їх воєнна тактика, прекрасна бойова
виучка, стійкість у бою і відчайдушна хоробрість стали для
війська султанської Туреччини непоборною перешкодою.
Під стінами Хотина усіма гранями засяяв талант Сагай­
дачного як полководця. Козацький гетьман продемон­
стрував блискуче тактичне мислення, бездоганне вміння
керувати багатотисячними масами піхоти і кавалерії, не­
традиційні методи організації оборонних та наступальних
операцій в умовах боротьби з чисельно переважаючим
противником.
Одним із прикладів військового таланту Сагайдачного
є перегрупування козацького війська під час бою, який
відбувся 3 вересня 1621 року. Щоб уникнути зайвих втрат
від інтенсивного вогню турків, які наступали, гетьман
сконцентрував сили на правому і лівому флангах, прак­
тично оголивши позицію по центру. Внаслідок багатора­
зового збільшення чисельності військ на флангах відповід­
но посилювалася і сила удару на основних напрямках
контратаки. При цьому зросла щільність і ефективність
рушничного вогню — головного козиря козацької піхоти.
Таке розташування дало їм відчутні переваги. Опинившись
у вогняному «мішку» між двома угрупованнями козацько­
го війська, ворог почав поспішно відступати. Контратаку­
ючим ударом запорожці все далі гнали османців від своїх
позицій. На місці бою залишилася сила-силенна вбитих
турецьких солдатів, лежали покинуті гармати. Втрати у
живій силі набували для султанського війська загрозливих
розмірів. За різними даними, того дня Осман II втратив
від 10 до 20 тисяч своїх воїнів.
Для оборони від артилерійського вогню й ручної вог­
непальної зброї в козацькому таборі застосувалося не тіль­
ки перегрупування військ у ході бою, але й використо­
вувалися також різні земляні укріплення — вали, рови,
шанці і навіть незвичні для тогочасної воєнної інженерії
споруди «бліндажного» типу. Між іншим, козаки, які пре­
красно володіли мистецтвом спорудження польових укріп­
лень, постійно мали при собі заступи. Що стосується ко­
зацьких «бліндажів», то вони досить надійно захищали від
ворожих ядер. Це підтвердили, зокрема, події 4 вересня,
коли вся сила артилерійського вогню турків була спрямо­
вана на козацький табір. Безпрецедентний за своїми мас­
штабами гарматний обстріл тривав п’ять годин. Навіть
загартований у багатьох битвах Ходкевич признався, що
ніколи в житті не чув такого гучного гарматного грому.
Але цей артилерійський обстріл приніс туркам мізерний
результат. Козаки покинули позиції, куди потрапляли
ядра, і зайняли місця в так званих «печерах». У результаті
їхні втрати були мінімальними — загинув один курінний
отаман Васюк Зоря.
Подальші події того дня розгорталися так. Польський
загін під командуванням Русиновського у складі кількох
хоругов і важкоозброєної кавалерії завдав відволікаючого
удару по турках, а козаки, разом з кількома польськими
загонами, піднялися в атаку і надвечір увірвалися до табо­
ру Османа II. У самій гущі бою перебував і Сагайдачний,
який послав гінця до Ходкевича з вимогою якнайшвидше
прислати підкріплення. Однак головнокомандувач поль­
ського війська не скористався надзвичайно сприятливою
ситуацією, яка давала шанс рішуче переломити хід війни
на користь об’єднаних козацько-польських сил. Козаки не
дочекалися на підмогу. Але, незважаючи і на таку обста­
вину, операція відіграла велику роль у поразці турецького
війська. Причому не тільки тому, що противник зазнав
важких утрат (очевидець подій Матвій Титловський нази­
вав цифру — 15 тисяч убитих турецьких солдат, з них
понад три тисячі яничар). Своїм несподіваним проривом
у табір, який вважався неприступною твердинею, козаки
підірвали бойовий дух турецької армії і похитнули її волю
до перемоги.
Поряд з атаками Сагайдачний організував ефективну
систему оборонного вогню, максимально використовуючи
бойові можливості козацького війська. Під Хотином чи не
вперше у таких масштабах успішно пройшов перевірку
новий тактичний прийом — залповий вогонь з мушкетів
по ворогу з максимально близької відстані. Про це свідчать
воєнні дії 8 вересня, коли величезне турецько-татарське
угруповання (становим хребтом якого були яничари) на
світанку розпочало атаку на козацький табір. Запорожці
залягли у шанцях і, не відкриваючи стрільби, чекали під­
ходу ворога. А коли турки почали масово долати оборонний
рів, козаки за командою одночасно підвелися по всій лінії
оборони і впритул відкрили по атакуючих вогонь з муш­
кетів. Підсумок того дня був сумним для султана. Лише в
рову перед козацьким табором полягло понад три тисячі
його воїнів. Утрати ж козаків були відносно невеликими.
Сагайдачний, який великого значення надавав факто­
ру раптовості, приділяв пильну увагу організації нічних
атак. У плани гетьмана входив навальний удар всіма на­
явними козацько-польськими силами по розташованому
на ніч турецькому табору. Проте спротив цим задумам
чинив честолюбний Ходкевич, який не бажав ділити з
кимось славу переможця. До того ж, консервативно мисля­
чий головнокомандувач коронного війська не міг сприйня­
ти нових повівів у воєнній тактиці. Вихований на тради­
ційних шляхетських цінностях з притаманним їм кодексом
лицарської честі, він визнавав лише «благородні» бойові
дії. Тому Ходкевич упереджено ставився до таємничих
нічних вилазок, що, на його думку, були чужими ли­
царській звитязі справжнього шляхтича, котрий здобуває
славу тільки у відкритому бою.
Проте литовський гетьман відчував єством, як у поти­
лицю йому дихає могутня воєнна машина турецької армії.
Це змусило Ходкевича вгамувати амбіції і визнати необ­
хідність проведення нічного бою. Польське командування
спільно з Сагайдачним розробило детальний план нічної
операції, в якому втілилися основні тактичні задумки ко­
зацького гетьмана. Він передбачав одночасний наступ ко­
зацьких і польських сил на турецький табір з двох напрям­
ків. Основний удар мав завдати двадцятитисячний кулак
запорожців у взаємодії з кількома загонами польської ар­
мії. У прорваний прохід поблизу Дністра мали кинутись
усі наявні хоругви Ходкевича. Другий — фактично допо­
міжний маневр з боку лісу — мали здійснити піхотні за­
гони польської армії (угорські та німецькі). За планом
операції тут повинні були розміститися резервні сили,
завданням яких було відбити можливі атаки татарської
кінноти.
Перед світанком, зберігаючи цілковиту тишу, козацькі
і польські полки покидали межі табору. Несподівано упері­
щила злива. Атаку, яка по-справжньому так і не розпочала­
ся, довелося відкласти, бо під сильним дощем ставало прак­
тично неможливим застосування рушниць і мушкетів.
Незважаючи на те, що генеральний наступ об’єднаних
козацько-польських сил тієї ночі здійснити не вдалося,
Сагайдачний неодноразово посилав козаків на нічні ви­
лазки. Ефект від цих бойових операцій був дуже вели­
ким, бо крім того, що ворог зазнавав відчутних втрат у
живій силі, вони деморалізували військо противника,
породжували масове дезертирство. Султан робив гаряч­
кові перестановки серед воєначальників, деяких навіть
стратив, але це нічого не змінило. Скажімо, вночі 17 ве­
ресня загін із кількох сот козаків пробрався у ворожий
стан і знищив понад тисячу турецьких солдатів. Самі ж
запорожці без втрат повернулися до свого табору. Тієї ж
ночі козаки влаштували ще один напад, на стратегічно
важливий об’єкт — міст через Дністер. Ця вилазка кош­
тувала життя багатьом ворожим вартовим, зокрема сотні
яничар. Наступного дня група сміливців з козацького
табору серед ночі знову з’явилася у ворожому стані, зни­
щивши понад 600 солдатів противника, і захопила ве­
лику кількість коней, верблюдів, волів, коштовностей,
два яничарські знамена та інші трофеї. А ще через кіль­
ка днів під час нічної вилазки замалим не взяли в по­
лон великого візира Хусейна-пашу.
Війна поступово почала набувати затяжного позицій­
ного характеру. Проте 28 вересня Осман II наважився
розпочати новий загальний наступ. Запеклий бій тривав з
восьмої години ранку до смеркання. Десятки турецьких
гармат безупинно били ядрами великого калібру по лінії
оборони козацького і польського війська. Основні сили
турків цього разу були кинуті на найслабкішу ділянку, яку
займав загін Русиновського. Цей самовпевнений поль­
ський воєначальник навіть не потурбувався належним чи­
ном укріпити позицію, звівши тільки низький вал. Наба­
гато ретельніше підготувалися до штурму турки. Яничари,
зокрема, взяли з собою щити, які до того не використову­
вали. Діючи спільно з кавалеристами, які спішилися з
коней, вони пробралися через ліс і майже з усіх боків
почали атакувати загін Русиновського. Лише ціною не­
ймовірних зусиль і завдяки підкріпленню складне стано­
вище на цій ділянці вдалося виправити.
Тим часом добірні сили турецької армії штурмували
козацький табір з фронту, а татарська кіннота робила спро­
би оточити козаків з флангів. Однак прорвати оборону
козацького війська виявилося не просто. Виснаживши
противника, козаки за наказом Сагайдачного піднялися в
контратаку. Турки почали тікати по всьому фронту. Після
цієї перемоги Ходкевич згодився на переговори з турками
про почесний для Польщі мир. Під Хотином розвіялася
ілюзія про непереможність султанської армії.
Бойова співдружність козацького та польського війська
у Хотинській війні набула великого міжнародного резо­
нансу, адже фактично було зупинено воєнну експансію
Туреччини, завдано першого справді відчутного удару по
Османській імперії, який провістив майбутній занепад
цього середньовічного колоса.
Але для гетьмана Петра Сагайдачного важке поранен­
ня і щойно пережита напруга вилилися в смертельну не­
дугу. Шлях від Хотина до Києва здався знесиленому воє­
начальнику справжньою мукою. На порозі рідного дому
його з плачем зустріла дружина Анастасія Повченська. Чи
справді неміч чоловіка викликала у неї невимовний жаль,
чи це були, так би мовити, «ритуальні» сльози, судити
важко, бо стосунки між подружжям не відзначалися іде­
альністю. Інакше як пояснити факт, що Сагайдачний,
всупереч загальноприйнятій у ті часи практиці, своїм за­
повітом не відписав на користь дружини навіть шеляга із
досить значних гетьманських статків. Мабуть, і Анастасія
не дуже побивалася й тужила за чоловіком, бо не забари­
лася по його смерті вийти заміж за шляхтича Івана Пйон-
чинського.
Але все це сталося дещо пізніше. А тоді, повернувшись
додому, Сагайдачний лежав прикутий хворобою до ліжка,
не маючи ніякої надії на одужання. Як минали останні дні
козацького гетьмана, про що він у той час думав і якими
переймався турботами? В історичній літературі щодо цьо­
го склався певний стереотип, який до кінця не подоланий
і сьогодні. Мовляв, Сагайдачний вже не міг вийняти з
піхов шаблю на захист України, але ж мав славу і незапе­
речний авторитет полководця і тому не марнував останні
дні свого життя і писав до польського короля листи з полі­
тичними вимогами.
Подібна точка зору про те, що «годилося» робити Са­
гайдачному на смертному одрі, сформувалася, очевидно,
під впливом літопису С. Величка, в якому наведені остан­
ні листи Сагайдачного до польського короля. Так, у пе­
редсмертному листі Сагайдачного до Сигізмунда III (бе­
резень 1622 року) гетьман нібито вимагає від короля
видання спеціального універсалу, який би убезпечив ко­
заків од утисків шляхти і назавжди покінчив з унією. Але
постає питання: чи існував такий лист? Можливо, так
само, як і багато інших документів, що увійшли до літо­
пису С. Величка, він був вигадкою козацького літописця.
Бо тяжко хворому гетьману було вже не до земних турбот.
Гетьман помирав. Це зрозумів і він сам, і ті, хто його ото­
чували.
За п’ять днів до кончини гетьман склав заповіт, за яким
великі суми грошей одписав Львівському братству (1,5 ти­
сячі польських злотих «на науку і на цвиченья бакаляров
учоних»), Київському братству, різним церквам і монас­
тирям.
Петро Конашевич-Сагайдачний пішов з життя 10 квіт­
ня 1622 року. Ховали його на території Братського монас­
тиря. Попрощатися з колишнім гетьманом прийшло дуже
багато людей. Змінюючи один одного, 20 учнів Київського
колегіуму читали панегірик, складений для цього випадку
К. Саковичем. Звучали слова, що прославляли визначно­
го козацького організатора і полководця, далекоглядного
політика і щедрого мецената. Зокрема, «спудей» Матвій
Кізимович подякував гетьману за безкорисливе пожертву­
вання нажитого багатства на громадське добро. Він нагадав
присутнім про підтримку, яку виявив Сагайдачний Київ­
ському братству, коли записався до нього разом з усім
Військом Запорозьким:
Таж краще голови покласти за отчизну,
Ніж лютим ворогам дістаться в даровизну,
Бо хто за рідний край не хоче помирать,
Із рідним краєм той сам мусить погибать.
Тож Сагайдачний наш волів прийняти рани,
Ніж християнський люд віддати від посани.
Від рани смертної дочасно він сконав,
Та славу мужністю навік завоював...
Як Нестор та Ахілл — у Греції герої,
Як Гектор сміливий прославився у Трої,
В Афінах склалася Периклова хвала,
У Фемістоклові гриміли скрізь діла,
Як мужність Курція у Римі всі хвалили
І переможного Помпея божествили,
Хай Сагайдачного ім’я повік-віків
Прославить наша Русь, як приклад для синів,
Щоб про діла його нащадки споминали
І гідним іменем в народах називали.
Але, як зазначав український історик В. Антонович,
місце могили марно шукатиме нині поціновувач старожит-
ностей чи краєзнавець. Під час перебудови церкви на
початку XVIII століття вона опинилася під будівлею нової
стіни храму і зникла з очей нащадків.
Далекий відгомін тих часів, коли над крутими морськи­
ми хвилями й неозорими просторами українських степів
із уст козаків однаково голосно лунало ім’я Сагайдачного,
відбився в пісні «Ой на горі да женці жнуть». Немає в ній
розповіді про криваві січі, в яких брав участь козацький
гетьман, немає оспівування його легендарної хоробрості.
Камертон народної пам’яті доніс слабкий, важко вловимий
спомин про носія колись грізного імені.
Ось рядки цієї відомої пісні:
Ой на горі да женці жнуть,
А попід горою,
1 Переклад М. Рильського.
Попід зеленою
Козаки йдуть.
Попереду Дорошенко
Веде своє військо,
Веде запорозьке
Хорошенько!
Посередині пан хорунжий.
Під ним кониченько,
Під ним вороненький
Сильний-дужий!
А позаду Сагайдачний,
Що проміняв жінку
На тютюн да люльку,
Необачний!
«Гей, вернися, Сагайдачний,
Візьми свою жінку,
Оддай мою люльку,
Необачний!»
«Мені з жінкою не возиться,
А тютюн да люлька
Козаку в дорозі
Знадобиться!
Гей, хто в лісі, озовися!
Да викрешем огню,
Да потягнем люльки,
Не журися!»
Треба зазначити, що серед істориків немає єдиної дум­
ки з приводу того, про яких Сагайдачного і Дорошенка
йдеться у цій пісні. На думку одних — про Петра Кона-
шевича-Сагайдачного та його полковника Михайла Доро­
шенка. Інші ж гадають, що мова мовиться про гетьмана
Петра Дорошенка і кошового отамана Григорія Сагайдач­
ного — історичних діячів другої половини XVII століття.
Осібну позицію в дискусії, яка точилася тоді між дослід­
никами з цього питання, зайняв Михайло Грушевський.
Він виходив з того, що в пісні «Ой на горі да женці жнуть»
справді виступає ім’я Петра Сагайдачного. Проте, вважав
він, це лише «голе» ім’я, вирване з реальних історичних
обставин й накладене на образ типового запорожця.
На думку історика П. Саса, пісня відповідає історичним
реаліям другої половини XVII століття. Саме в цей період
серед козаків піднялися постаті Петра Дорошенка та Гри­
горія Сагайдачного, діяльність яких дала поживу для скла­
дання цієї пісні. Разом з тим, у процесі уреальнення цьо­
го пісенного твору використані окремі мотиви, які народна
пам’ять фрагментарно зберегла від часів Петра Кона-
шевича-Сагайдачного. Дослідник також зазначає, що у
варіанті, котрий побутує і нині, справді відбувся усеред­
нений відбір типових рис запорожця, який над усе ставив
козацьку вольницю.
Образ же самого гетьмана історично відображений у
народній пісні «Ой Хотине, гроде давній», у якій йдеться
про «Сагайдачного гетьмана».
З масштабом історичної постаті Сагайдачного не міг
зрівнятися жоден з його попередників, не кажучи вже про
пізніших козацьких провідників аж до Богдана Хмельни­
цького. Справді, мав рацію К. Сакович, коли писав, що
«слава козацького гетьмана може позмагатися з вічністю...»