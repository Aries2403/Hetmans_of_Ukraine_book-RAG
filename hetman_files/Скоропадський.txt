Павло Петрович Скоропадський
(1873-1945)
Визначний український державний і політичний діяч, воєна­
чальник, гетьман України (1918).
В умовах національно-визвольних змагань 1917—1921 років
здійснив спробу утвердити монархічну форму правління в
Україні та розв’язати широкий спектр соціально-економіч-
них, національно-культурних, зовнішньополітичних проблем.
Непослідовна політика Гетьмана, яка виражала інтереси
найбільш заможних верств українського суспільства, залу­
чення до управління державою представників консервативних
партій, деякі з них мали антиукраїнські переконання, опора
на іноземні війська, відштовхнули від співпраці з ним націо­
нально-демократичні сили і призвели до утворення опозиції
та здійснення нею успішного державного перевороту.
Так сталося, що перші й останні дні Павла Скоропад­
ського пов’язані з Німеччиною. Він народився 3(16) трав­
ня 1873 року на німецькому курорті Вісбаден. Лише у
п’ятирічному віці Павлика, що тоді розмовляв лише ні­
мецькою, привезли в Україну. Дитинство його пройшло у
дідівському маєтку, в мальовничому Тростянці на Полтав­
щині. Оскільки батько, Петро Іванович, часто бував у
роз’їздах, турботу про онуків узяв на себе дід, Іван Скоро­
падський. Тут за допомогою парафіяльного священика
о. Митрофана Ладишевського їх навчали російської мови
й Закону Божого. Заборона вживати німецьку була настіль­
ки суворою, що Павлик швидко її забув. Дід чудово володів
українською й давав онукам читати книжки цією мовою.
В будинку Скоропадських стіни прикрашали портрети
відомих членів роду, гетьманів та козацьких старшин, зраз­
ки давньої зброї. Почуття пошани до минулого підсилю­
вали старовинні ікони, книги, меблі, а також культивовані
звичаї й традиції. Світогляд Павла формувався під впливом
В. Тарновського, П. Дорошенка, В. Горленка, ГІ. Нови-
цького та інших представників української інтелектуальної
еліти, які часто гостювали у Скоропадських. До маєтку
надовго приїздив і працював у ньому художник М. Ге, який
написав портрети всіх членів родини. Туз зупинялися та­
кож відомі музиканти брати Заремби, які, без сумніву,
вплинули на формування власних музичних смаків Павла
Скоропадського. У маєтку постійно бували бандуристи,
часто виконувалися українські пісні.
Іван Скоропадський оточив своїх онуків особливою
турботою. Закладений його коштом Тростянецький парк
за кількістю зібраних у ньому рідкісних екземплярів дерев
міг конкурувати з відомими ботанічними садами європей­
ських країн. Павло згадував, що в цьому чудовому куточ­
ку природи вони зі старшим братом Михайлом проводили
влітку й восени все своє дозвілля. Коли ж братові випов­
нилося десять років, а Павлику вісім, Іван Михайлович
вирішив ближче познайомити їх із повсякденним життям
простих сільських трударів. Неподалік від флігеля теслярі
почали зводити зруб, а хлопчаки маленькими сокира­
ми вчилися обчісувати колоди, робити зарубки. Зведена
власними руками хата під солом’яною стріхою мала стати
обійстям, у якому нащадкам славного роду належало ос­
воїти всі премудрості хліборобської праці. Дід пообіцяв
купити хліба, який вродить на власноруч обробленій і
засіяній хлопцями ниві. Навчившись поганяти волів та
вправлятися із плугом, брати вручну засіяли поле, яке
щедро винагородило їхню працю. Іван Михайлович дуже
втішався, коли вони обмолотили снопи ціпами й непо­
ступливо торгувалися з ним за ціну на зерно...
Дід спілкувався з онуками не у формі менторських
повчань і моралізаторських сентенцій, а шляхом безпосе­
реднього обміну думками. При цьому головною якістю,
що її він прагнув виховати в хлопців, була сильна воля, а
потім — свідоме ставлення до всього, що їх оточувало. Під
час спільних прогулянок Іван Скоропадський учив онуків
логічно мислити, знаходити відповіді на різні запитання,
розвивав у них допитливість і гостроту розуму.
Гортаючи сторінки мемуарів Павла Скоропадського,
написаних у другій половині 30-х років XX століття, варто
звернути увагу на те, як він оцінював своє тодішнє світо­
сприйняття. «Україна розумілася як славне минуле, але
зовсім не пов’язувалася із теперішнім, іншими словами,
ніяких політичних міркувань, пов’язаних із відновленням
України, не було. Моя вся родина була глибоко віддана
російським царям, але у всьому підкреслювалося якось,
що ми не великороси, а малоросіяни, як тоді говорилося,
знатного походження... Ми отримували «Киевскую Ста­
рину», читали та обговорювали книжки Костомарова та
інших українських письменників. Висів поміж гетьманами
портрет Мазепи, такий ненависний кожному росіянину, в
сім’ї йому не поклонялися, як це роблять тепер українці,
вбачаючи в ньому символ української самостійності, а
мовчазно ставилися з симпатіями, причому обурювалися,
що досі в соборах Великим постом Мазепі проголошували
анафему, та сміялися над нелогічністю, що в Києві одно­
часно у Софійському соборі Мазепі проголошують анафе­
му, а в Михайлівському монастирі за нього як за творця
храму моляться за упокій його душі. Суворо трималися
старих українських звичаїв не лише в домашньому побуті,
але намагалися дотримуватись і в релігійних обрядах, там,
де старі українські різнилися з новими російськими. Як
приклад, можу вказати наступне: при хрещенні старим
українським обрядом священик не купає немовля, як пе­
редбачено російським обрядом, а лише обливає священ­
ною водою». Саме таким способом, на прохання Івана
Михайловича, в 1878 році хрестили його внучку Єлизаве­
ту Скоропадські.
Релігійне виховання дітей здійснювалося під час бого­
служінь у храмах та бесід. Попри те, що на початку 60-х
років XIX століття Іван Скоропадський спорудив у своєму
маєтку гарну церкву, вона не була освячена, оскільки її
засновник висував занадто високі вимоги до настоятеля.
Його освятили тільки в 1891 році, коли храм перейшов у
власність його онуків Михайла й Павла. Доти Скоропад­
ські щонеділі вирушали на літургію до сусідніх сіл — Вась-
ківців, Бережівки, Ярошівки.
З великою пошаною Павло Скоропадський ставився і
до діда з материнської лінії — Андрія Михайловича Мик-
лашевського, що мешкав у маєтку Волокитине Глухівського
повіту на Чернігівщині, закріпленому за ним універсалом
І. Мазепи. Повна протилежність дідові з батьківського
боку, Андрій Миклашевський був стриманий у стосунках
і дуже поважний. Водночас це була високоосвічена люди­
на й розпорядливий господар. Значний вплив на Павла
мав також його дядько, Олексій Васильович Олсуф’єв,
блискучий офіцер, який командував лейб-гвардії Грод­
ненським гусарським полком і дослужився до звання ге­
нерала кавалерії. Чудовий знавець латини, спортсмен, він
відзначався надзвичайною працездатністю й умінням пра­
вильно розподіляти свій час, що поступово передав своє­
му племінникові. Завжди веселий, життєрадісний, кмітли­
вий, він приваблював до себе дітей, які намагалися бути
схожими на нього. Його військова кар’єра правила за при­
клад для Павла Скоропадського.
Як тоді було заведено, виховання й освіту дітей дору­
чали домашнім гувернерам. У сім’ї Скоропадських не шко­
дували коштів на освіту, і діти здобували знання з основ
наук, французької мови, навчалися етикету й гарних ма­
нер. До десяти років Павло навчався в домашніх умовах і
лише для складання іспитів їздив у Стародубську гімназію.
Після смерті батька вся родина Скоропадських переїхала
до Москви, де мешкала разом з Олсуф’євими на Тверсько­
му бульварі. Тут учитель С. Зенченко став готувати Павла
до вступу в 5-й клас класичної гімназії. Саме в той час він
зацікавився історією й культурою античного світу, зокре­
ма Давньої Греції та Криму.
Проте, згідно з тодішніми шляхетськими традиціями,
молоді аристократи мали здобувати військову освіту, і Пав­
ло 1886 року вступав до Пажеського корпусу в Санкт-Пе­
тербурзі. Зарахований до 3-го класу, паж-початківець ви­
вчав Закон Божий, граматику, французьку й німецьку
мови, арифметику, історію, географію, малювання та інші
предмети. Попри непогану домашню підготовку, навчання
давалось юнаку нелегко, і за 12-бальною шкалою оціню­
вання на першому році навчання він мав середній бал 7,15,
а за другий — 7, тож змушений був повторно складати
іспити з окремих предметів.
Жорсткі порядки, необхідність додатково працювати з
репетиторами пригнічували хлопця. Тому вирішено було
зробити перерву в його перебуванні у Пажеському корпусі.
Взявши академічну відпустку, він подорожує Британією,
Нідерландами, Бельгією, Німеччиною, Швейцарією і три­
валий час живе у Франції. Париж зачарував юнака своїм
неповторним колоритом, інтелектуально-мистецькою ау­
рою, музеями, пам’ятками історії, архітектури, новими
знайомствами. Незабутні враження залишила мандрівка
по Італії й Греції, де майбутній офіцер цілковито поринув
у світ античної культури, про який стільки читав і мріяв.
З Константинополя він пароплавом повернувся на бать­
ківщину й без особливого бажання відновив навчання
в Пажеському корпусі.
Позитивні емоції у нього викликали лише заняття з
кавалерійської їзди — давалися взнаки любов до коней та
уроки, отримані в Тростянці. Але згодом під враженнями
від закордонних подорожей він почав активно займатися
самоосвітою, багато читав.
У 1892 році Павло отримав перший військовий чин
камер-пажа. А останній рік перебування в корпусі він
закінчив за першим розрядом, тож йому було присвоєно
чин корнета.
Минули дитинство та юність. Молодий офіцер вступав
у самостійне життя, яке готувало йому багато незабутніх
та яскравих подій і водночас покладало на нього велику
відповідальність за долі багатьох людей.
Ще до завершення навчання випускник потурбувався
про місце майбутньої служби. Він попросив княгиню Обо-
ленську й графів Олсуф’євих про клопотання перед імпе­
ратрицею та військовим міністром щодо його розподілу в
престижний Кавалергардський лейб-гвардійський полк.
Військова служба захопила його з перших днів. Хоча б і
тому, що у цьому самому полку свого часу служив його
батько. Павло Скоропадський виявився не лише вправним
офіцером, а й непоганим педагогом: його солдати швидко
осягали ази військової грамоти, верхової їзди, володіння
різними видами зброї. Через два роки він був призначений
полковим ад’ютантом (тобто начальником штабу). Цьо­
му сприяло успішне виконання обов’язків ад’ютанта ко­
мандувача російської армії генерала Костанді під час
смоленських маневрів улітку 1894 року. Наступного року
здібний офіцер одержав першу нагороду — орден австрій­
ського Кавалерського хреста Франца-Йосифа 3-го ступеня.
А в грудні 1897 року на нього чекало чергове підвищення
у званні. Він став поручиком.
На початку того ж року сталася подія, що визначила
все наступне житія Павла Скоропадського. 11 січня 1897 ро­
ку він бере шлюб із Олександрою Дурново — донькою
генерал-ад’ютанта Петра Дурново й Марії з княжого роду
Кочубеїв, дитинство якої також пройшло на Полтавщині.
В подружжя народилося шестеро дітей: Марія (1898), Єли­
завета (1899), Петро (1900), Данило (1904), Павло (1915)
й Олена (1919). Дружина, Олександра Петрівна, стала
справжньою опорою та добрим порадником чоловікові,
присвятивши себе вихованню дітей.
Після прикрого випадку, коли під час огляду полку в
Красному Селі у червні 1901 року кінь Скоропадського
спіткнувся й вершник зазнав травм, він змушений був
протягом тривалого часу лікуватися, а потім відновлювати
сили у власному маєтку.
Початок російсько-японської війни не пройшов осто­
ронь перспективного і енергійного офіцера. Оскільки сто­
личні частини до участі в бойових діях не залучалися,
Павло подав рапорт про переведення до одного з діючих
з’єднань у Маньчжурії. Відповіддю на це клопотання ста­
ло його призначення ординарцем намісника імператора
на Далекому Сході Е. Алексеева. На шляху до Мукдена він
виконував особисте доручення імператриці Марії Федорів­
ни, опікуючись спорядженим нею санітарним потягом
№ 755. Прибувши через місяць (у травні 1904) на місце,
осавул П. Скоропадський отримав від імператриці теле­
граму зі словами вдячності за виконане завдання.
Спочатку ординарець зі столиці перебував у штаті
3-го Верхньоудинського козацького полку, а згодом став
ад’ютантом командувача Східного загону Маньчжурської
армії генерал-лейтенанта А. Келлера. Саме тут Павло
отримав бойове хрещення, і саме тоді війна завдала йому
першої душевної рани: на очах у ад’ютанта загинув гене­
рал Келлер. Новий командувач Східного загону генерал-
лейтенант Іванов також був задоволений дисциплінованим
та хоробрим офіцером і висунув його до нагороджен­
ня орденом Св. Володимира 4-го ступеня з мечами й
бантом.
Однак честолюбного офіцера вабила романтика справж­
нього ратного життя з боями та незгодами, поразками й
перемогами. Він домагався, щоб командування доручило
йому один із фронтових підрозділів. Восени 1904 року
П. Скоропадського призначено командиром 5-ї сотні 2-го
Читинського козацького полку Забайкальського козачого
війська 3-го Сибірського корпусу. В сутичках із японцями
солдати й офіцери сотні продемонстрували злагоджені дії
та мужність, а їхній командир за особисту хоробрість був
удостоєний золотої Георгіївської зброї.
Здібний осавул постійно перебуває у полі зору коман­
дування. Незабаром його знову відкликають на посаду
ад’ютанта головнокомандувача російської армії на Дале­
кому Сході генерал-ад’ютанта М. Линевича. Перебуваючи
за дорученням генерала у діючих з’єднаннях, Павло не
пропускав нагоди особисто взяти участь у сутичках із во­
рогом. Командир 2-ї Східносибірської стрілецької дивізії
доповідав у штаб головного командування про участь оса­
вула в операціях 9-го Сибірського козачого полку.
Високий рівень теоретичної підготовки та здатність
тверезо оцінювати ситуацію П. Скоропадський виявив під
час складання аналітичних довідок і доповідних записок,
у яких не лише розкриваються причини невдач російських
військ, а й містяться рекомендації щодо їх усунення.
Відразу по закінченні далекосхідної кампанії, в грудні
1905 року, Микола II призначив Павла Скоропадського
своїм флігель-ад’ютантом із підвищенням у званні до пол­
ковника. Цс призначення не зменшило вимогливості офі­
цера до себе й підлеглих, навпаки, стимулювало пошук
засобів підвищення боєздатності підпорядкованих йому
підрозділів. Так, на початку 1907 року флігель-ад’ютант
П. Скоропадський надіслав рапорт на ім’я командира Ка­
валергардського полку князя Юсупова, в якому містилися
рекомендації щодо формування й навчання полкових ку­
леметних команд. Відчуваючи визначальні тенденції роз­
витку стратегії й тактики, форм і засобів ведення бою,
полковник Скоропадський прагнув вивести російські вій­
ська на новий рівень, який диктувався тогочасним станом
військової думки, озброєнь і техніки.
Протягом 1908—1909 років ім’я П. Скоропадського
фігурувало в багатьох атестаціях, на підставі яких давало­
ся підвищення у військовій ієрархії. У вересні 1910 року
він прийняв командування 20-м драгунським Фінлянд­
ським полком. Перетворивши менш ніж за рік цей полк
на зразкову частину, у квітні 1911 року П. Скоропадський
став командиром лейб-гвардії Кінного полку. Чергове
підвищення у званні до генерал-майора й зарахування до
імператорського почту вивели Павла у число наближених
до монархічної родини осіб та найбільш авторитетних і
талановитих молодих воєначальників Російської імперії.
Він з іще більшим завзяттям виконував свої обов’язки,
перетворивши Кінний полк на зразковий, на одну з най­
більш боєздатних одиниць російської армії. Незабаром
після цього почалася Перша світова війна...
Ця подія стала переломною в історії Російської ім­
перії й самого П. Скоропадського, кардинально змінив­
ши звичний плин часу та хід подій. Однак спочатку
світовий збройний конфлікт здавався звичайною війною,
яка швидко скінчиться і після якої люди повернуться
до мирного життя.
У серпні 1914 року кавалерійський полк під команду­
ванням Павла Петровича героїчно бився з ворогом під
Краупішкеном. Солдати і офіцери продемонстрували не
лише високу бойову майстерність, а й силу духу, хоробрість
та відвагу. За вміле керівництво військами, які зуміли за­
хопити частину ворожих позицій, П. Скоропадський був
нагороджений орденом Св. Георгія 4-го ступеня, який
особливо шанувався серед військових. Сам Павло Петро­
вич сприймав орден не лише як особисту нагороду, а й як
відзнаку для всього роду Скоропадських. Із Георгіївським
хрестом на черкесці Павло Петрович з’являвся на всі світ­
ські прийоми та офіційні зустрічі.
Вже після перших сутичок із супротивником Скоропад­
ський відчув, що війна кількома генеральними битвами не
закінчиться. Це пригнічувало його, навіваючи недобрі пе­
редчуття. Але як справжній воїн він не піддавався настроям,
а сумлінно робив свою справу. У вересні 1914 року Павло
Петрович отримав подяку командувача 10-ї армії генерала
Флуга за вдалу організацію оборони переправ через Німан,
що їх намагалися подолати німецькі війська.
На початку жовтня талановитого полководця очікувало
нове підвищення: за наказом імператора він прийняв ко­
мандування 1 -ю бригадою 1 -ї гвардійської дивізії, до скла­
ду якої входили Кінний і Кавалергардський полки. Осо­
бовий склад цих частин добре знав свого колишнього
командира, який користувався великим авторитетом. Ко­
мандир дивізії генерал-лейтенант Казнаков призначив
його своїм заступником, а власного сина, який мав зван­
ня корнета, віддав служити до Кавалергардського полку.
В січні 1915 року Павла Петровича як Георгіївського ка­
валера було запрошено до роботи Георгіївської думи, чле­
ни якої визначали тих, хто був гідний цієї відзнаки.
У бойових походах на території Німеччини й При­
балтики, в щоденних турботах про солдатів та офіцерів
П. Скоропадський мужнів як людина й набував воєнного
досвіду. Влітку 1915 року, коли події на фронті набули
загрозливого характеру, його призначили командиром
5-ї кавалерійської дивізії, якою він командував майже
півроку. В березні 1916 року Павло Петрович перебрав
на себе командування 1-ю кавдивізією, яка успішно дія­
ла в Прибалтиці. Влітку того ж року йому присвоїли
звання генерал-лейтенанта. В осінніх боях того року він
керував діями спочатку 8-го армійського, а потім —
Гвардійського кавкорпусу, який успішно оборонявся на
р. Стоході.
Згідно з розпорядженням імператора від 27 січня 1917 ро­
ку, П. Скоропадський прийняв командування 34-м армій­
ським корпусом Південно-Західного фронту, яким керував
уславлений генерал Брусилов. Підпорядковане Павлу Пет­
ровичу з’єднання дислокувалося на теренах України, що
давало йому змогу спостерігати за процесами, які тут від­
бувались. А події розвивалися стрімко й у напрямку, що
не віщував нічого доброго.
Уряд втрачав контроль над країною, а Генеральний
штаб — управління військами. Більшовизація армії супро­
воджувалася втратою боєздатності цілих частин, деморалі­
зацією, дезертирством, падінням дисципліни. Створюючи
солдатські комітети, ліворадикальні елементи виводили
підрозділи з-під впливу офіцерів, сприяли політизації ар­
мії. В Україні революційні явища накладалися на визволь­
ний рух. Паралельно з Військовим комітетом із формуван­
ня національних військових з’єднань діяла створена у
Мінську Українська фронтова рада для військ Західного
фронту, яку очолив Симон Петлюра.
5—8 травня 1917 року у Києві відбувся І Всеукраїнський
військовий з’їзд, 700 делегатів якого репрезентували 900 ти­
сяч українців, що перебували в російській армії. Резолюції
з’їзду вимагали від Тимчасового уряду та Ради солдатських
і робітничих депутатів «негайного оголошення особливим
актом національно-територіальної автономії України». Де­
легати обрали Український військовий генеральний комітет
у складі 18 осіб, який увійшов до Української Централь­
ної Ради (УЦР). З’їзд дав поштовх українізації військових
частин.
Питання українізації армії стало одним із вододілів між
послідовними самостійниками й діячами УЦР соціалістич­
ної орієнтації. Перші на чолі з М. Міхновським виступали
за формування боєздатної армії на регулярній основі. На
цій позиції стояли також члени «Українського військово­
го клубу ім. Гетьмана Богдана Хмельницького», що став
першою національною військовою частиною. Натомість
програми лівих партій вимагали ліквідації постійного вій­
ська й переходу до міліційних формувань. Втілюючи ці
положення в життя, діячі УЦР зводили українізацію до
переведення українців в окремі частини та з’єднання і
пропагандистської роботи в них. Обраний делегатами
І Всеукраїнського військового з’їзду для керівництва Ук­
раїнським військовим генеральним комітетом С. Петлюра
головним його завданням вважав культурно-освітню діяль­
ність, а під українізацією розумів «націоналізацію армії на
національно-територіальнім принципі».
Послідовними ідейними ворогами українізації висту­
пали російські офіцери вищого рангу й генерали, які бо­
ялися, що національні формування можуть стати фактором
українського сепаратизму та антиросійських тенденцій. До
них належав і П. Скоропадський, який негативно ставив­
ся до процесів розкладу в діючій армії, будучи перекона­
ним, що українізація зашкодить її боєздатності.
В липні 1917 року у розташування 34-го корпусу прибув
представник Українського генерального військового комі­
тету, комісар при штабі Південно-Західного фронту, член
УЦР поручик П. Скрипчинський із розпорядженням про
українізацію з’єднання. На його згадки про славне ук­
раїнське минуле Скоропадських комкор відповів дипло­
матично й водночас принципово: «Стосовно того, що
я — українець, то вірно те, що я дуже люблю Україну, але
замало знаю й зовсім не співчуваю тому українському
рухові, який тоді панував, що він занадто лівий, що з цьо­
го ніякого добра не вийде, що я сам «пан», а весь цей рух
спрямований проти панів, що, таким чином, я ніколи не
зможу об’єднатися з рештою провідників цього руху». Піс­
ля цього Павло Петрович вирішив особисто зустрітися з
командувачем армій Південно-Західного фронту генерал-
лейтенантом О. Гутором, щоб порадитися, як діяти в си­
туації, коли управління військами під впливом деструк­
тивних дій лівацьких елементів не дозволяло виконувати
бойові завдання. Проте спочатку він написав листа знайо­
мому ще з маньчжурської кампанії генерал-квартирмей-
стеру штабу Південно-Західного фронту М. Раттелю, по­
просивши того довести його зміст до відома командувача.
Скоропадський, зокрема, наголошував: «Особисто і гене­
ралу Гутору, й поручику Скрипчинському я говорив, що,
звичайно, нічого не маю проти українізації, тобто, щоб до
мене прийшли люди, які перейняті ідеєю українства, бу­
ли б добрими бійцями, а не різна потолоч (дезертири і т. ін.),
які, прикриваючись різними вивісками, думають лише про
те, як би не потрапити під вогонь противника — німця».
Павло Петрович пропонував здійснювати українізацію
корпусу зважено, щоб не спричинити міжнаціональне на­
пруження. Крім того, він порушував питання про те, на­
скільки бажана українізація в розумінні політики Росій­
ської держави. Намагаючись уникнути авантюрних рішень,
які могли б мати непередбачувані наслідки, Павло Петро­
вич зазначав: «...Особисто я пішов би на це якщо не з
бажанням, то, принаймні, без відрази, оскільки вважаю,
що там, де примішується національне почуття, там, зок­
рема для військової справи, основи завжди здорові, та
все ж хочу знати ясно, чого від мене хочуть, щоб не пот­
рапити в брудну справу внаслідок звинувачення мене, ук­
раїнця, в проведенні явочним порядком українізації частин
російської армії».
Після цього Скоропадський зустрівся з командуванням
фронту. О. Гутор і начальник Південно-Західного фрон­
ту генерал-лейтенант М. Духонін переконували його у
необхідності змін. Після цього Скоропадський вирішив
особисто побувати в Генеральному секретаріаті військових
справ і з’ясувати всі питання, які його хвилювали. Про
свої враження від цих відвідин Павло Петрович згадував
так: «В той час усі особи, які там засідали, зовсім ще не
вбралися в пір’я; всі вони справляли враження новачків
у своїй справі. Власне кажучи, жодного діловодства ще
не було, і, здається, вся їхня турбота полягала, головно,
у боротьбі з командувачем військ Київського військового
округу, соціал-революціонером Оберучевим. Настрій у них
тоді був поміркований у розумінні політичних і соціаль­
них реформ; головно, провадилася національна ідея. Там
я вперше зустрів Петлюру. Оточений він був масою мо­
лодих людей, які носилися з якимись паперами. Взагалі,
типово революційний штаб, що їх згодом доводилося
часто зустрічати».
При цьому, відзначаючи деяку невпевненість у діях Цен­
тральної Ради, автор спогадів визнавав: «Але що мені спо­
добалося, це певне почуття любові до всього українського.
Це почуття було непідробне та без будь-яких особистих
утилітарних цілей. Признаюсь, це мені імпонувало; видно
було, що люди працюють не з-під палиці, а натхненно».
З Петлюрою Скоропадський спілкувався мало: в той час
Симон Васильович, за словами останнього, зовсім не був
у курсі військових справ, а більше займався політикою.
Скоропадський від’їхав із Києва не з найгіршими вра­
женнями, до чого внутрішньо готувався по дорозі до сто­
лиці. Однак при цьому він залишився переконаним у тому,
що українізація не зробить армію сильнішою. Щоб роз­
віяти сумніви, Павло Петрович заїхав у Кам’янець-Поділь-
ський, де перебував штаб Південно-Західного фронту. Там
він зустрівся з призначеним замість Гутора новим коман­
дувачем — генералом Л. Корніловим. Той настійно реко­
мендував якомога швидше українізувати корпус, поси­
лаючись на те, що українізована 56-та дивізія 81-ї армії
чудово проявила себе під час останнього наступу.
У війська П. Скоропадський повернувся саме тоді, коли
почався сумнозвісний «Тернопільський відступ». За ви­
знанням генерала, це був час, коли він пережив незрів­
нянні моральні муки. Водночас він знайшов найкращі
слова для командувача 7-ї армії генерала Селивачова, ко­
мандувача 6-го армійського корпусу генерала В. Нотбека
та командира 104-ї дивізії генерала Я. Гандзюка, який
протягом війни отримав дев’ять поранень і був убитий
більшовиками в січні 1918 року.
Але невдачі не згнітили його. Керуючись наказом
Корнілова про українізацію корпусу від 18 липня, Пав­
ло Петрович з притаманною йому Грунтовністю нама­
гався відновити дисципліну й навчити військової справи
новоприбулих прапорщиків, які пропагували соціаліс­
тичні ідеї, а воювати не вміли. Через півтора місяця з
офіцерської школи вийшли інші люди: з необхідними
знаннями й навичками, прагненням навести порядок без
нальоту шовінізму.
Близько знайомий із Корніловим, Скоропадський був
стурбований проголошенням військової диктатури, ініціа­
13 Усі гетьмани України
тором якої став верховний головнокомандувач. Павло Пет­
рович вважав, що для цієї акції Корнілову бракувало вірних
частин та офіцерів середньої ланки. Його передчуття справ­
дилися й цього разу. Після придушення заколоту війська­
ми Тимчасового уряду верховним головнокомандувачем
призначили генерал-лейтенанта М. Володченка, який ви­
знавав повноваження Української Центральної Ради.
У той час відбулася подія, що вирішальним чином
вплинула на майбутнє Павла Скоропадського. На початку
жовтня в Чигирині відбувся Всеукраїнський з’їзд Вільного
козацтва, на якому було обрано Генеральну раду й отама­
на Вільного козацтва, яким і став П. Скоропадський. До
складу Ради увійшли також інші нащадки давніх козацьких
родин — генеральний писар В. Кочубей, козацький отаман
І. Полтавець-Остряниця та ін.
Якщо у військових справах генерал Скоропадський мав
солідний досвід, то в політичних почувався не так упевне­
но. Павло Петрович визнавав, що зробив хибний крок,
коли погодився на внесення свого прізвища до списку
Спілки земельних власників для виборів до Установчих
зборів. Це непродумане рішення (позиція Скоропадського
зовсім не збігалася з аграрною платформою «хліборобів»)
зашкодило його репутації, дало підстави для необгрунто­
ваних звинувачень у тому, що він стоїть на сторожі інте­
ресів великих поміщиків.
Однак найбільшою турботою генерала тоді було збере­
ження корпусу як повноцінної бойової одиниці. Під час
відступу окремі його підрозділи вдавалися до мародерства,
грабування поміщицьких маєтків, винокурень, насильств
та гвалтувань цивільного населення. Крім того, свою руй­
нівну роботу продовжували різні агітатори й представники
«ревкомів», які вносили безлад, підривали дисципліну й
субординацію. Не існувало узгодженості також у діях вій­
ськового командування і Центральної Ради: офіційно Ге­
неральний секретаріат військових справ підтримував зусил­
ля командування Південно-Західного фронту, спрямовані
на те, щоб стримувати наступ австро-німецьких військ.
Проте водночас робилися спроби відвести його з’єднання
для прикриття Києва від більшовицьких армій.
Тим часом більшовики здійснили переворот у Петро­
граді. Верховним головнокомандувачем став М. Криленко,
який вимагав будь-що утримувати фронт. Але зробити
це в ситуації, що склалася, було практично неможливо.
У другій половині листопада Павло Скоропадський, кор­
пус якого дислокувався у районі Меджибожа, дійшов до­
волі прикрого висновку: поки розрізнені частини корпусу
дістануться передової, вони будуть розпропаговані й роз­
порошаться остаточно. Саме так і сталося з 2-м гвардій­
ським корпусом, який під впливом більшовицької агіта­
торки Є. Бош повернув з району Бар — Жмеринка на Київ,
щоб захопити його й встановити владу більшовиків. Для
відвернення цієї загрози П. Скоропадський відправив на
фронт усіх, хто перешкоджав налагодженню дисципліни,
а решту вояків перевіз до Козятина, поставивши заслін на
шляху просування 2-го гвардійського корпусу, який пе­
рейшов на бік більшовиків. Тоді ж він отримав від С. Пет­
люри телеграму, в якій повідомлялося, що, згідно з рішен­
ням Генерального секретаріату військових справ, на нього
покладається оборона Правобережної України з підпоряд­
куванням йому всіх частин, зокрема й Січового Україн­
ського корпусу.
Розташувавши війська по лінії Шепетівка — Вапняр­
ка — Козятин, командувач 1-го Українського корпусу (так
прихильники УЦР називали підпорядковані Скоропад­
ському війська) почав обеззброювати, розформовувати й
відправляти ешелонами в Росію розпропаговані більшо­
виками частини. За наказом генерала у переговори з та­
кими з’єднаннями не вступали, а в разі необхідності за­
стосовували проти них зброю.
Неспроможність політики військового будівництва, яку
провадила Центральна Рада, виявилась у тому, що вона не
змогла протиставити більшовизованим з’єднанням і ра­
дянським російським арміям добре навчені, екіпіровані та
озброєні частини. Національні формування (богданівці,
дорошенківці, наливайківці) концентрувалися в столиці й
у вирішальний час виявили повну бездіяльність. Єдиною
боєздатною силою УНР у листопаді-грудні 1917 року був
1-й корпус отамана Скоропадського (у грудні 1917 року
УЦР скасувала військові звання, що існували в колишній
російській армії, натомість упроваджувала звання, що від­
повідали посадам). Саме ця військова частина, можна ска­
зати, «відповідала» за долю Української революції на по­
чатковому етапі першої українсько-російської війни, яка
розпочалася наприкінці 1917 року.
із* 
У цей час Скоропадський зумів адекватно відреагувати
на зміну ситуації й як військовий. Як зазначав відомий
історик Г. Папакін, «саме в тому і полягала військова
майстерність нового корпусного отамана, який на ходу
оволодівав особливостями військових операцій револю­
ційного часу. Він уміло зводив протистояння двох вій­
ськових сил, у розпорядженні яких була не лише легка
зброя, а й артилерія, бронеавтомобілі, до операцій з роззбро­
єння, використовуючи відсутність у більшовиків кваліфі­
кованого командування». Розв’язуючи одночасно два зав­
дання — отримання натиску більшовицьких полчищ на
Київ і відновлення порядку на залізниці, 1-й Український
корпус використовував різні тактичні прийоми, з насту­
пальними операціями включно. Його частини й підрозділи
з боями оволоділи Баром, Ворожбою, станцією Старокос-
тянтинів, активно вступали у сутички в районах Вінниці,
Волочиська, Жмеринки, Могилева-Подільського, Попон­
ного, Проскурова (нині — Хмельницький), Шепетівки.
Тим часом більшовицька пропаганда дедалі більше роз­
хитувала дисципліну в корпусі, який не мав нормальних
побутових умов та постачання. Скоропадський поїхав до
Києва, щоб особисто вирішити всі питання з М. Поршем,
новим Генеральним секретарем військових справ. Не зу­
стрівши розуміння, Павло Петрович написав рапорт про
звільнення, передавши командування начальнику 104-ї
дивізії генералові Гандзюку. 29 грудня 1917 року він офіцій­
но залишив корпус і взявся за організацію козацтва. Для
цього передовсім було відкрито щось на зразок вербуваль­
ного бюро офіцерів, а також інструкторську школу для їх
підготовки.
В оцінці причин, які обумовили розвал корпусу та від­
ставку його командира, погляди різних військово-полі­
тичних діячів того часу збігаються. Так, організатор 2-го
Українського корпусу полковник Б. Суликовський кон­
статував: «Рішучий удар корпусові, який можна вважати
за початок кінця його існування, завдали, одначе, не біль­
шовики і витворений ними хаос, а своя вища влада — на­
кази й розпорядження Генерального секретаріату по вій­
ськових справах, на чолі якого тоді вже стояв лихої пам’яті
полковник Порш. Остаточно доконав корпус... наказ Го­
ловнокомандувача збройними силами України полковни­
ка Капкана».
А ось інтерпретація тих самих подій, подана істориком
Д. Дорошенком: «Перший український корпус, що ним
командував ген. Скоропадський, являв з своїми ще слухня­
ними й дисциплінованими 60000 людей прекрасне ядро
майбутньої української армії, властиво це вже була готова
армія як на масштаб україно-більшовицької війни. Але її в
кругах Центральної Ради боялися не менше, ніж більшови­
ків, боялися, що спираючись на неї, ген. Скоропадський
зробить переворот і створить якийсь інший уряд, правіший,
ніж Генеральний Секретаріат Центральної Ради. Коли я
скоро після нічної розмови прибув до Києва і спитав там в
розмові Шинкаря (М. Шинкар — військовий діяч, член
УЦР та Всеукраїнської ради військових депутатів. — Лет ),
чому не використовують Скоропадського з його корпусом,
то Шинкар мені відповів: “Боїмося, що він схоче стати
гетьманом!” Це саме я чув і від інших, в тім числі, здається,
і від Петлюри. Отже, замість того, щоб використовувати
корпус, постарались швидко його розкласти і знищити...»
Поряд із цими цілком обґрунтованими оцінками існу­
вали й інші. Дехто вважав, що справжньою причиною
«демаршу» Павла Петровича стало його незадоволене чес­
толюбство та особисті амбіції. Павло Петрович цінував
честолюбних людей, які чітко усвідомлювали мету й уміли
до неї йти. Сам він також належав до цієї когорти. Але в
цьому випадку ним керували інші почуття. Потрапивши
в патову ситуацію, він як офіцер і людина зробив саме
такий, а не інший крок.
Завершився один з важливих етапів життя, цілком від­
даного армії. У той період П. Скоропадський змужнів як
воїн і людина, набув необхідного досвіду, загартувався в
горнилі воєнних подій для майбутніх політичних баталій.
А вони почали втягувати його у свій вир ще в останні
місяці 1917 року.
Кінець 1917 — початок 1918 року ніби спресував хід
історії. Події в шаленому темпі накочувалися одна на одну,
перевертаючи будь-які уявлення про логічну послідовність
та взаємну обумовленість. На повну господарську руїну,
вакханалію погромів і грабунків, яка захопила й армію,
накладалися безсилля та аморфність влади, міжпартійні
усобиці й брак організованої політичної сили, здатної за­
пропонувати і втілити в життя курс, який вивів би Украї­
ну зі стану колапсу.
В той час Павло Петрович відчував, що без втручання
третьої сили істотних зрушень у цій справі чекати не вар­
то. Такою силою він вважав Антанту, яка за наявності
доброї волі її керівництва мала б допомогти своєму союз­
нику, що потрапив у надзвичайно складне становище. На
початку січня 1918 року П. Скоропадський налагодив тіс­
ніші контакти з французькою військовою комісією та осо­
бисто генералом Жоржем Табуї. Хистке становище Цент­
ральної Ради наводило на думку про угоду з французами,
про координацію дій із їхньою місією, яка мала вплив на
польські та чехословацькі війська. Павло Петрович вбачав
у них силу, здатну разом із козацькими підрозділами під­
тримати тверду військову владу в формі диктатури та при­
пинити ланцюгову реакцію загального розкладу. Однак
французьке командування не виявило особливого ентузіаз­
му та активності щодо цього, а після ухвалення у січні
1918 року Центральною Радою IV Універсалу, в якому
Україна проголошувалася незалежною суверенною держа­
вою, воно заявило, що Антанта ніколи не визнає її статус
легітимним.
За таких обставин більшовицькі армії швидко підійшли
до Києва й почали його обстріл. П. Скоропадський виїхав
до Білої Церкви, де перебувала Генеральна рада Вільного
козацтва, але вірні їй підрозділи розбігалися, а керівництво
подалося на Звенигородщину. Сподіваючись на те, що
спільними силами вдасться зібрати козачі формування на
підтримку Києва, Павло Петрович вирушив до Звениго-
родки. Але й Полтавець, і Шинкар, які заправляли тоді в
Раді, виявилися нездатними зібрати військо, спроможне
виступити проти більшовиків. Лише відділи козаків Сло­
божанщини під командуванням С. Петлюри та Галицько-
Буковинський курінь січових стрільців, сформований з
військовополонених — вихідців із Західної України, змог­
ли чинити опір більшовицьким військам Муравйова й
місцевим збройним формуванням, що підтримували біль­
шовиків.
П. Скоропадський із підробленим паспортом дістався
до Бердичева, а потім пробрався в Київ, де під чужим ім’ям
зупинився у знайомих.
Тим часом у Бресті завершилися переговори, у яких
брала участь і делегація Української Центральної Ради.
В пошуках союзників для відсічі російсько-більшовицькій
експансії керівництво УЦР орієнтувалося на держави Цен­
трального союзу — Німеччину й Австро-Угорщину. Це тоді
здавалося єдиним порятунком від більшовицької навали.
А Берлін та Відень без жодного пострілу отримували те,
заради чого воювали майже чотири роки.
Брестські угоди відрізали Україні всі шляхи відступу й
позбавили останніх сподівань на допомогу держав Антан­
ти, керівництво яких вважало цей крок зрадою союзни­
цьких інтересів.
Доки дипломати розглядали ймовірні варіанти роз­
витку подій, німецько-австрійські війська рішуче висту­
пили проти більшовицької армії й почали тіснити її з
України. В березні 1918 року бруківкою Києва пройшли
колони нових окупантів. Формально влада перебувала у
руках Центральної Ради. Проте брак розгалуженого й
дієздатного державного апарату, особливо владних струк­
тур на місцях, а також наявність чужинських військ до
краю ускладнили виконання нею своїх повноважень. До
того ж німецьке та австрійське командування, почува­
ючись господарем становища, вдавалося до заходів, які
зовсім не сприяли покращенню ситуації. Не узгоджені
з українським урядом реквізиції викликали у населення
обурення й почуття невдоволення як іноземною присут­
ністю, так і українською владою.
Після вступу німецьких військ у Київ П. Скоропад­
ський багато розмірковував про майбутнє України. Оскіль­
ки на поверхні політичного життя опинилися соціал-де­
мократи та есери, які не могли запропонувати ефективних
засобів подолання анархії, він схилявся до думки, що цю
функцію може успішно виконати партія іншої політичної
орієнтації. Павло Петрович вважав, що «необхідно ство­
рити демократичну партію, це обов’язково (українець у
душі демократ), але зовсім не соціалістичну. Далі, така
партія стала сповідувати українство, але не крайньо шо­
віністичне, а певно стоячи на завданні розвитку україн­
ської культури, не зачіпаючи й не виховуючи ненависті до
всього російського». П. Скоропадський наголошував, що
опорою такої партії повинні стати «всі власники без різ­
ниці відтінків у боротьбі проти руйнівних соціалістичних
гасел». Для нього було аксіомою, що за тогочасних умов
соціалістичний шлях вів тільки до більшовизму. Реальний
шлях виходу з кризи він вбачав у тому, щоб спочатку «де­
мократизувати країну, виховати людей, розвинути в них
усвідомлення обов’язку, прищепити їм чесність, розши­
рити їхній культурний горизонт, і лише тоді можна гово­
рити про наступний етап соціальної революції». Однак
коли Павло Петрович ознайомився з програмою майбут­
ньої партії лідерів Союзу землевласників, він не зрозумів
її й не відчув у собі прагнення підтримати її.
Мешкаючи в готелі «Кане», П. Скоропадський зустрі­
чався з багатьма громадськими та політичними діячами.
Серед них були М. Міхновський — один із засновників
Революційної української партії (РУП, 1889), Української
народної партії (У НП, 1902) та Української демократично-
хліборобської партії (УДХП, 1918) і Д. Донцов, якого Пав­
ло Петрович, прийшовши до влади, призначив на посаду
керівника Українського пресового бюро.
Саме у той тривожний час обставини підштовхнули
генерала до осмислення досвіду його колишнього началь­
ника — Л. Корнілова. Він утвердився в думці про необхід­
ність сильної влади, ознайомившись зі статтею членів То­
вариства українських юристів, у якій висувалася вимога
переходу влади від УЦР до однієї особи з диктаторськими
повноваженнями. Оцінюючи потенційні можливості віро­
гідних кандидатів, які могли б узяти на себе це складне
завдання, П. Скоропадський не бачив справді вагомих і
впливових постатей ні серед «великоросів», ні серед ук­
раїнців. Єдиний можливий «конкурент» — С. Петлюра, на
думку Павла Петровича, був не так державним, як партій­
ним діячем соціалістичної орієнтації, якого не підтрима­
ли б центристські та праві політичні табори.
Свої претензії на чільне місце в українській громад­
сько-політичній еліті П. Скоропадський намагався узако­
нити шляхом створення партії, яка б ідейно й організаційно
консолідувала певні сили суспільства правоцентристсько-
го спрямування. Однак на той час ця політична ніша вже
не була вільною. Кристалізація ідейно-організаційних за­
сад консервативної частини політичного спектра знайшла
вияв у програмних положеннях та діяльності Української
демократично-хліборобської партії. Висуваючи гасло «са­
мостійної, незалежної України», «Основні положення про­
грами УДХП» містили вимогу соборності всіх українських
земель, чого не ставила за мету жодна тогочасна партія.
Пропонована модель державного устрою базувалася на
демократичних засадах: законодавча влада мала належати
сейму, а виконавча — Генеральному секретаріату, підзвіт­
ному сейму. На чолі держави повинен був стати обраний
шляхом демократичних виборів президент (на чотири­
річний термін, так само як і сейм). Забезпечення прав
національних меншин гарантувалося пропорційним пред­
ставництвом у державних органах та широким місцевим
самоврядуванням.
Відкидаючи необхідність відокремлення церкви від дер­
жави, ідеологи УДХП наголошували на конструктивній
ролі в державотворчих процесах соборної, автокефальної
Української православної церкви.
Важливим пунктом програми стало положення про
створення регулярних збройних сил, які мають стояти на
сторожі інтересів української демократичної республіки.
Привертає увагу соціально-економічний блок програ­
ми, провідними ідеями якого були державний контроль
над стратегічними галузями промисловості й природ­
ними ресурсами, мінімізація анархії та нерегульованого
капіталістичного ринку. Аграрна реформа за збереження
приватної власності на землю націлювала селян на ство­
рення інтенсивного фермерського сільського господар­
ства й ліквідацію поміщицьких латифундій. У соціальній
сфері передбачалися запровадження восьмигодинного
робочого дня, легалізація профспілок, розвиток коопе­
ративного руху, державне страхування, безплатна медич­
на допомога від власників підприємств на випадок хво­
роби тощо.
Павлу Петровичу імпонували ідеї, що лежали в основі
діяльності УДХП. Про те, наскільки вони збігалися з його
власними, свідчить зміст програми Української народної
громади — організації, що була створена для встановлен­
ня міцної особистої влади в Україні. Не акцентуючи уваги
на формі політичного устрою («громадівці» не сприймали
ні самодержавної, ні соціалістичної організації держави),
автори програми висували концепцію бюрократично-вій­
ськової диктатури, яка мала б діяти під час перевороту
й певний період після нього.
Гарантом політичної та економічної незалежності Ук­
раїни мала стати регулярна армія, сформована на засадах
загальної військової повинності. Декларуючи широкі де­
мократичні свободи, укладачі програми відводили право­
славній церкві роль державної. Державним визнавався та­
кож і статус української мови.
В основу внутрішньої політики було покладено «ство­
рення умов для піднесення приватного підприємництва, а
також суворого дотримання принципу приватної влас­
ності, зокрема й на землю». Реформування аграрного сек­
тора планувалося здійснити шляхом «відчуження земель,
за дійсною їх вартістю, від великих землевласників для
наділення хліборобів ділянками, здатними забезпечити їм
та їх сімействам безбідне існування і достатнє прикладан­
ня їх праці». Купівлю й продаж землі мали регулювати
правові акти, які унеможливлювали спекуляції.
Законодавство в галузі праці та капіталу мало створити
умови для державного страхування зайнятих у промисло­
вому й сільськогосподарському виробництві, забезпечити
охорону праці жінок і дітей, а також чоловіків на шкідливих
ділянках останнього, впровадження примирних камер із
представників праці, капіталу та держави в різних пропор­
ціях для врегулювання всіх суперечок і відносин найму.
Поряд із державною монополією (цукровою, тютюно­
вою, страховою тощо) пропонувалося внутрішню та зов­
нішню торгівлю довірити приватній ініціативі.
Внутрішньополітичний пасьянс набував дедалі вираз­
ніших обрисів. Нез’ясованою для П. Скоропадського за­
лишалася тільки позиція німецько-австрійського коман­
дування. На перший погляд, останнє цікавилося лише
пунктуальним виконанням Україною своїх брестських
зобов’язань. Зрив надходжень продукції сільського госпо­
дарства став причиною невдоволення Берліна й Відня.
Німецько-австрійська агентура доповідала про непопуляр­
ність УЦР у масах і брак реальних важелів влади на місцях.
Австрійський представник граф Й. Форгач навіть запро­
понував створити замість українського уряду німецьке ге­
нерал-губернаторство, але не знайшов підтримки у свого
керівництва, яке вважало подібний крок передчасним.
На виконання брестських угод від 18 лютого 1918 року
уряди Австро-Угорщини й Німеччини, з одного боку, і
Української Народної Республіки, з другого, уклали вій­
ськову конвенцію, що підвела юридичне підгрунтя для
вступу військ обох держав на українську територію. Офіцій­
но сформульованою метою документа була необхідність
боротьби з більшовицькими арміями.
І справді, союзні УНР війська відтіснили червоноар-
мійські з’єднання на північ. УЦР і уряд УНР повернулися
до Києва. Однак союзники щораз виразніше демонстру­
вали небажання паритетних стосунків, прагнучи диктува­
ти українцям власну волю. Одним із виявів такої політич­
ної лінії стала заборона формувати регулярні з’єднання з
військовополонених українців. Брак міцної регулярної ар­
мії в УНР перетворював окупаційні війська фактично на
єдину збройну силу, здатну реально впливати на ситуацію
у державі. Іноземну присутність в Україні уособлювали
шість корпусів німецьких збройних сил (450 тисяч солдатів
та офіцерів). Наявність такої кількості військових дозво­
ляла австро-угорському й німецькому урядам розрахову­
вати на використання українського економічного потен­
ціалу для продовження бойових дій на Західному фронті.
Щоб вивозити харчі, фураж, сировину та корисні ко­
палини, Німеччина й Австро-Угорщина підписали з уря­
дом УНР спеціальний протокол про економічну співпра­
цю. Характер цього «партнерства* промовисто ілюструють
цифри: Україна мала поставити «союзникам» 60 млн пудів
зерна, 3 млн пудів цукру, 2,75 млн пудів худоби у живій
вазі, а також 37,5 млн пудів залізної руди, різного збіжжя,
сировини й матеріалів. Щоб цим стосункам надати вигля­
ду взаємовигідності, німецький та австро-угорський уряди
обіцяли УНР військове сприяння, а згодом — промислово-
технічну допомогу. Проте реальних підстав для виконання
своїх зобов’язань вони просто не мали. Тому економічні
відносини між контрагентами угоди набули суто односто­
роннього характеру.
Щоб мати справу з більш передбачуваним і дійовим
урядом, Берлін та Відень розпочали пошук імовірних кан­
дидатів у диктатори. Ще на початку квітня 1918 року ні­
мецьке командування звернулося з відповідною пропози­
цією до Є. Чикаленка, але той відповів відмовою. Тоді
настала черга одного з провідних діячів УДХП М. Міхнов-
ського, який також не погодився на умови окупантів. І ли­
ше після цього вибір упав на Павла Петровича Скоропад­
ського, який більше за інших відповідав посаді гетьмана
України.
П. Скоропадський та його прибічники, зі свого боку,
також намагалися прорахувати реакцію окупаційного ко­
мандування на ймовірну зміну влади. Сам Павло Петрович
поїхав на зустріч із начальником розвідувального відділу
німецького верховного командування («Оберкомандо»)
майором Гассе. 13 й 15 квітня, під час зустрічей із Гассе
та майором Ярошем, Скоропадський відкрив їм свій план
і запитав, чи можуть вони гарантувати нейтралітет, а також
утримання в казармах січовиків, які охороняли Централь­
ну Раду та уряд. Не маючи відповідних повноважень, Гас­
се і Ярош порекомендували Павлу Петровичу переговорити
з начальником штабу групи армій «Київ» генерал-лейте­
нантом В. Тренером.
Узагалі відносини з окупантами були предметом особ­
ливих турбот П. Скоропадського. Не вірячи в їхню оста­
точну перемогу у війні, він намагався вести політику так,
щоб «не сваритися з ними через дрібниці, рішуче відмов­
ляти у всіх серйозних питаннях, порушених не до нашої
вигоди чи на шкоду Антанті». Не маючи реальних сил для
здійснення цього курсу, Павло Петрович покладався на
свою дипломатичність, досвід, а також на інтуїцію.
Тим часом незадоволені тим, як українська сторона
виконує свої зобов’язання (розмір поставок сягав ледве
30% від обумовлених), «союзники» рішуче «закручували
тиски». У ніч з 23 на 24 квітня 1918 року відбулася нарада,
у якій взяли участь посол Німеччини барон А. фон Мумм,
посол Австро-Угорщини граф Й. Форгач, військові аташе
Штольценберг (Німеччина) та Флейшман (Австро-Угор­
щина), начальник штабу німецьких військ В. Гренер. Щоб
примусити УЦР діяти в потрібному їм напрямку, учасни­
ки наради вирішили домагатися усунення з уряду УНР
«непевних елементів», запровадити власне законодавство
на окупованих територіях, відродити приватне землево­
лодіння, а також зберегти польові суди для мешканців
України. Як і раніше, Україні заборонялося формувати
власні збройні сили.
24 квітня на запрошення В. Гренера П. Скоропадський
прибув до «Оберкомандо», де відбулася розмова про ситу­
ацію, що склалася. Висловивши загальну підтримку задуму
Павла Петровича, німецька сторона запропонувала угоду,
що містила кілька принципових пунктів. Насамперед вона
вимагала у разі успіху перевороту визнання легітимності
її договору із Центральною Радою, стабілізації валюти,
встановлення контролю над вивезенням продуктів та по­
стачанням окупаційних військ харчами за чітко визначе­
ними для кожної місцевості й пори року цінами. Дати
виборів і скликання сейму мали узгоджуватися з німець­
кою владою. Майбутній правитель України повинен був
узяти під контроль процес відновлення судового апарату
та його функціонування, причому із судових органів ре­
комендувалося видалити «демагогічні елементи». Один із
пунктів стосувався запровадження вільної торгівлі. Наре­
шті, останній передбачав переважне право Німеччини на
придбання надлишків харчових продуктів, що підлягали
вивезенню з України за кордон.
Надалі Гренер обіцяв нейтралітет австрійсько-німе­
цької влади і втручання лише для ліквідації «вуличних
безпорядків».
Як людина без солідного досвіду політичної бороть­
би, Павло Петрович спочатку сподівався, що його опо­
рою стануть розбудовані вертикальні та горизонтальні
структури Української народної громади. Однак дуже
швидко ближче знайомство з людьми, які вступали до
організації, переконало його в тому, що справді відданих
справі й компетентних кадрів для державотворчої робо­
ти в ній обмаль.
Були у П. Скоропадського й сумніви в правильності
власного вибору. Нерідко, залишаючись на самоті, він
розмірковував над тим, наскільки внутрішньо готовий до
виконання місії рятівника держави, чи зможе витримати
психологічний тиск справа й зліва.
«Грандіозність завдання вабила мене, — писав Павло
Петрович, — тим більше, що я був упевнений, що зроблю
справу. Головне ж, мене цікавила тоді думка суто держав­
на й соціальна. Створити сильний уряд для відновлення,
передусім, порядку, для чого слід створити адміністратив­
ний апарат, якого на той час фактично не було, й провести
справді здорові демократичні реформи, не соціалістичні,
а демократичні». Цікаві думки П. Скоропадський висловив
щодо соціалістичної ідеї й практики: «Соціалізму в нас у
народі немає, й тому, коли він і є, то серед маленької,
відірваної від народу кугіки інтелігентів, негрунтовних і
духовно нездорових. Я не сумніваюсь... що різні соціаліс­
тичні експерименти, якби у нас уряд був соціалістичний,
призвели б негайно до того, що вся країна за шість тижнів
стала б здобиччю всепожираючого Молоха-більшовизму».
І далі вже зовсім пророчі слова: «Більшовизм, знищивши
будь-яку культуру, перетворив би нашу чудову країну на
засохлу рівнину, де з часом усівся б капіталізм, але який!..
Не той слабкий, м’якотілий, який тлів у нас досі, а все­
сильний Бог, у ногах якого лежатиме й принижуватиметь­
ся той же народ».
Певні вагання у Павла Петровича тривали до початку
квітня 1917 року. Згодом він цілком віддався приготуван­
ням до захоплення влади. В той час особливої ваги набуло
окреслення кола людей, здатних очолити окремі напрями
роботи. Зустрічаючись із великою кількістю військових,
громадсько-політичних діячів та юристів, П. Скоропад­
ський переконувався, що одні з них патріоти, але не мають
ділових якостей, інші, навпаки, наділені організаторськими
здібностями, але сповідують ідеологію, що різко розхо­
диться з його поглядами на шляхи досягнення поставленої
мети. Після тривалих роздумів на посаду прем’єр-мініст­
ра було призначено одного з лідерів Української народ­
ної громади М. Устимовича — іншої кандидатури просто
не знайшлося. Начальником штабу став генерал-майор
В. Дашкевич-ГорбацькиЙ, який під час Першої світової
війни командував 24-ю піхотною дивізією. Одним з най­
більш корисних та близьких помічників майбутнього геть­
мана став досвідчений юрист, директор канцелярії міністра
шляхів сполучення в царському уряді О. Палтов. Павла
Петровича приваблювали в ньому ясність розуму, праце­
любність, виконавська дисципліна й державницькі підходи
до виконання поставлених завдань. Палтов був активним
діячем Української народної громади, автором проекту
«Грамоти до всього українського народу» й «Законів про
тимчасовий державний устрій України», про які тут буде
сказано згодом.
Довго не могли підібрати придатну кандидатуру на
посаду міністра землеробства. Зрештою, вирішено було
запропонувати кандидатуру А. Зноско-Боровського, який
брав участь у підготовці хліборобського конгресу.
В 20-х числах квітня підготовка до перевороту ввійшла
у завершальну фазу. З вірних Скоропадському офіцерів
було сформовано добровольчий полк. Під командуванням
полковника Глинського, підполковника Бєлєнькогота Ус­
тимовича перебували кілька загонів, які дістали завдання
захопити державні установи й окремих діячів УЦР. Офіцер
«Оберкомандо» Альвенслебен обіцяв, що німецькі підроз­
діли не випустять із казарм січовиків і будуть дотримува­
тися дружнього нейтралітету.
Тим часом до Києва прибували делегати з’їзду хлібо-
робів-землевласників. Останні так і не змогли примири­
тися з вимогою аграрної реформи на демократичних заса­
дах, яку обстоювали представники УЦР. Критична маса
невдоволення діями Центральної Ради досягла піку, далі
події розвивалися за сценарієм змовників.
Той факт, що Павло Петрович повернув зброю проти
більшовиків і став у цьому питанні на бік Центральної
Ради, зумовив цілу низку версій, які й досі обговорюють­
ся серед істориків.
На нашу думку, причина цього була в тому, що само­
стійницький рух українців сприймався російським істеб­
лішментом як відцентровий чинник, спрямований на
розвал імперії. Примиритися із цим вони не хотіли й не
могли. З більшовиками вони сподівалися справитися
власними силами і дуже неохоче йшли на будь-які ком­
проміси у принципових питаннях. Своєю чергою, україн­
ський табір (сконсолідований і політично багатовектор-
ний) прагнув, але не зміг використати колишню армію:
більшовики розпропагували переважну частину військ, а
російське офіцерство не бажало воювати за «українську
ідею». До того ж ліві сили надто вже боялися втратити
владу, хоч би якою ефемерною вона була. То чи міг за
таких обставин П. Скоропадський відіграти роль рятівни­
ка від більшовизму й фігури, здатної об’єднати два непри­
миренні табори? Питання риторичне. Адже навіть фор­
мально підпорядкувавши свої дії українському уряду, він
воював радше не за Центральну Раду, а проти більшовиків.
І саме для того, щоб УЦР остаточно не втратила Україну,
котра, наче зрілий плід, упала б до ніг більшовиків, він
готувався до захоплення влади.
Події кінця 1917 — початку 1918 року переконують у
тому, що в Павла Петровича не було далекоглядних планів
щодо своєї політичної кар’єри. Пригадуючи той час, він
писав: «Мушу відверто сказати, що ще на початку березня
я про гетьманство не думав. Коли взимку, перед приходом
більшовиків в Україну, я думав про спільну акцію 1-го
Українського Корпусу й Вільного Козацтва, то я тоді зо­
всім не думав про відновлення в Україні Гетьманства, а
тільки про дуже коротку диктатуру, на той час, поки вдас­
ться сформувати іншу, більш помірковану владу». Проте
обставини склалися таким чином, що довелося пересилю­
вати себе, свідомо зрікаючись внутрішнього комфорту й
поринаючи у вир складних політичних інтриг.
«У мене щораз більше зміцнювалася думка, — згадував
П. Скоропадський, — що коли я не зроблю перевороту
тепер, то у мене залишиться назавжди гнітюче усвідомлен­
ня того, що я несмілива й слабкодуха людина і що я ради
власного спокою втратив можливість урятувати країну.
Я не мав сумнівів, що переворот потрібний і корисний,
навіть у випадку, якби влада не змогла довго втриматися.
Я вважав, що зможу взяти владу в свої руки й те, що вдас­
ться мені зробити, дасть відпочинок, відновить у краю
порядок, а в населенні силу для нової боротьби».
Практичні приготування до перевороту в основному
були завершені до 28 квітня. Прагнучи утвердитись у пра­
вильності своїх намірів, скріпити дух перед кроком, який
міг коштувати йому життя, Павло Петрович поїхав до
пам’ятника святому Володимиру. Тут, на Володимирській
гірці, він хотів «дати собі ясний звіт у всій тій величезній
справі, яку... затіяв». «Мені хотілося розібратись у своїх
думках і намірах». І далі вже зовсім інтимно та довірливо:
«Я підійшов до пам’ятника й сів неподалік від нього на
лавку. Людей майже не було. Тихий, світлий весняний день
говорив про нове життя, що народжувалося. Переді мною
внизу була дивовижна картина нашого Дніпра, який бачив
відтоді, як тут осіло слов’янство, й не такі ще перевороти.
За Дніпром розгорталася безмежна далечінь рідної мені
Чернігівської губернії. Я довго сидів і милувався цим крає­
видом, а потім встав і сказав собі: «Хай там що, але я піду
чесно. Зумію допомогти країні — буду щасливий, а не
впораюся — сумління моє чисте: особистих Цілей у мене
немає... Особистих цілей у мене не було, чи, краще сказа­
ти, я усвідомлював, що те почуття дрібного, задоволеного
самолюбства не відшкодувалося б уявою тієї бурі, яку я хоч
не хоч маю викликати, йдучи обраним шляхом»».
Повернувшись додому, Павло Петрович прийняв бла­
гословення з архієпископом Никодимом, який очолив
Київську архієпархію після вбивства революційними мат­
росами й солдатами митрополита Київського й Галицького
Володимира. Після цього внесли останні зміни в коректу­
ру «Грамоти мешканцям і козакам України», а також ви­
рішили питання про порядок формування уряду. Зійшли­
ся на тому, що спочатку гетьман призначить головою ради
міністрів М. Устимовича, а імена членів кабінету буде
оголошено наступного дня. Пізно вночі Павло Петрович
підписався (уперше українською мовою) під видрукуваною
«Грамотою...».
П. Скоропадському та його прихильникам довелося
визначати не лише засоби захоплення влади, а й форму
майбутнього режиму. Походження майбутнього диктато­
ра, живучість та романтизм козацьких і квазімонархічних
гетьманських традицій самі підштовхували до історичних
асоціацій. Та й останнє військове звання — корпусний
отаман — викликало більшу прихильність українців, аніж
генерал російської армії. З огляду на ці міркування вирі­
шено було проголосити Павла Петровича гетьманом, а дер­
жаву — Гетьманатом.
29 квітня в приміщенні Київського цирку розпочав
роботу з’їзд хліборобів, на який прибуло понад шість тисяч
делегатів із восьми губерній України. П. Скоропадський
залишався вдома й дізнавався про перебіг з’їзду через
кур’єрів. Коли критика політики Центральної Ради сягнула
апогею, Павло Петрович вирішив, що час діяти. Віддавши
всім загонам наказ приступити до виконання планів, він
на автомобілі приїхав на з’їзд і сів у бічній ложі.
Після однієї з промов, коли прозвучала пропозиція
проголосити гетьманом П. Скоропадського, присутні вста­
ли і в загальному пориві вітали його як людину, котрій
випало взяти на себе відповідальність у складний для бать­
ківщини час. На це Скоропадський відповів таке: «Пано­
ве! Я дякую вам за те, що ви довірили мені власть. Не
задля власної користи беру на себе тягар тимчасової влади.
Ви самі знаєте, що всюди шириться анархія і що тільки
тверда влада може завести лад. На вас, хлібороби, і на
статечних кругах населення буду спиратися і молю Бога,
щоб дав нам сили й твердості врятувати Україну».
Після цього учасники з’їзду вирушили на Софіївський
майдан для відправлення урочистого молебню. Відслужив
його архієпископ Никодим, який благословив нову владу.
Однак до повного опанування ситуацією прихильни­
ками гетьмана було ще далеко, хоча керівники Централь­
ної Ради поводились у цей вирішальний момент пасивно
й нерішуче. Вони не відреагували належним чином на
розформування дивізії «синьожупанників». Мала Рада й
уряд Української Народної Республіки не надали значен­
ня інформації про підготовку перевороту, що, безумовно,
до них доходила. 27—28 квітня в кабінетах завершувалася
робота над текстом Конституції УНР та нового закону про
громадянство. На заключній стадії перебували підготовка
виборів та скликання Українських установчих зборів, фор­
мування Великої економічної ради України. Зовнішньо­
політичне відомство готувало ноту протесту урядам Антан­
ти стосовно анексії Бессарабії Румунією.
Вичікувальна позиція діячів УЦР дивує ще й тому, що
вони, безумовно, здогадувалися про підготовку переворо­
ту. Більше того, М. Грушевський у розмові зі своїм заступ­
ником професором М. Веселовським нагадав про загрозу
існуючому ладу і як контрзахід запропонував йому заради
збереження держави очолити «превентивний переворот».
27 квітня 1918 року голова уряду УНР і міністр земель­
них справ М. Ковалевський зустрілися з німецьким послом
в Україні бароном Муммом, щоб обговорити перспективи
українського уряду на ближчий час. За словами Ковалев-
ського, посол Німеччини заявив, що «Берлін не має на­
мірів співпрацювати з урядом, який віддав землю селянам
та внаслідок цього Україна не може виконати своїх еко­
номічних зобов’язань».
На випадок «непередбачуваного» розвитку подій пре­
м’єр-міністру було обіцяно сприяння у переїзді до Німеч­
чини на постійне місце проживання. Цей дипломатичний
«реверанс», що сприймався як зловісний натяк на те, яку
позицію насправді займає Німеччина, було зроблено ні­
бито на знак уваги й вдячності за укладення Брестської
угоди.
Брак чіткого уявлення про реальний стан речей спри­
чинив прорахунки в з’ясуванні позиції Німеччини й Авст­
рії. Голова уряду В. Голубович переконував членів УЦР у
тому, що неприхильне ставлення окупаційного команду­
вання зовсім не збігається з офіційною доброзичливою
позицією Берліна й Відня. Однак уже того дня німці за­
арештували В. Голубовича, міністра закордонних справ
М. Кубинського, військового міністра С. Жуковського, ди­
ректора адміністративно-політичного департаменту Мініс­
терства внутрішніх справ Ю. Гаєвського, звинувативши їх
у викраденні банкіра А. Доброго (якого за наказом уряду
було таємно заарештовано за пронімецьку діяльність і
потім вивезено до Харкова). Також їм інкримінувалася
участь у якомусь «Союзі порятунку України», що проводив
антинімецьку діяльність.
Через брак волі усунувся від вирішальних подій і голова
УЦР Михайло Грушевський, обраний, за іронією долі, Пре­
зидентом УНРтого самого 29 квітня. У мемуарах співробіт­
ника Генерального секретарства закордонних справ УНР
Н. Суровцевої міститься стислий опис того, як в той час
поводилися провідні діячі Центральної Ради. Оскільки у роз­
порядженні Генерального секретарства закордонних справ
було легкове авто, Н. Суровцева за дорученням вико­
нуючого обов’язки директора канцелярії цього відомства
К. Лоського ЗО квітня вирушила в пошуках Грушевського
для отримання від нього директив. У приміщенні Централь­
ної Ради вже стояли гетьманські вартові, а представники
партій засідали на приватній квартирі під головуванням
В. Винниченка. Диктатурі гетьмана пропонувалося про­
тиставити власну диктатуру від партій. Як кандидатуру в
диктатори висували міністра пошти і телеграфу Г. Сидорен­
ка. У зв’язку з тим, що невідомо було, на чиєму боці війська,
Суровцеву відрядили на зустріч із командиром кінного від­
ділу охорони Центральної Ради М. Аркасом і начальником
Генштабу полковником О. Сливинським. Обидва запевни­
ли у своїй лояльності щодо УЦР, але останній ще перед тим
підписав відозву, в якій визнав гетьмана.
Г. Сидоренка заарештували напередодні вночі. Тому
залишилося лише одне — терміново отримати інструкції
від М. Грушевського, який під охороною січових стрільців
перебував із родиною у Луцьких казармах. Коли Суровце­
ва передала бажання членів уряду та представників полі­
тичних партій бачити професора на чолі диктатури, той
навідріз відмовився: «Я? Голова парламенту — [очолити]
диктатуру?! Ніколи!»
Як згадував ще один учасник тих подій — М. Кова-
левський, на нараду в казарми прибули М. Грушевський,
М. Шраг, М. Чечель, А. Степаненко, Є. Коновалець,
А. Мельник, С. Петлюра. Розглядалися два варіанти дій:
перший полягав у здійсненні контрперевороту з викраден­
ням майбутнього гетьмана, другий — у переході в пасивне
підпілля. Останній план підтримали не тільки українські
соціалісти-революціонери, а й командування січовиків.
Командир Галицько-Буковинського куреня січових стріль­
ців полковник Є. Коновалець так розповідав про ті події:
«...Коло 6 год. вечора... заїхав перед нашу касарню один
добродій... легітимізуючись як делегат Скоропадського та
питаючи про мене. Він заявив мені, що приходить просто
від гетьмана й що гетьман, бажаючи порозумітись зі мною
у різних справах, просить мене навідати його у його став­
ці, причому ручається за мою недоторканість. Стрілецька
Рада вирішила, щоб я їхав; зі мною поїхав Андрій Мель­
ник. Ставку гетьмана, що знаходилася у Липках, берегли
німці. До Скоропадського провів мене (одного) полковник
Зеленевський. Гетьман заявив мені, що багато, мовляв,
доброго чув про січових стрільців, що вже давно хотів
бачитися зі мною і т. д., і запропонував мені, щоб січові
стрільці перейшли в його службу, причому наступного дня
мали б урочисто продефілювати перед його палатою, що
рівнятиметься офіціальному визнанню нової влади цілим
стрілецтвом. На це я відповів, що стрілецтво є здисциплі-
нованим військом, яке зробить так, як йому скаже його
командування; що січові стрільці не втручаються до полі­
тики і їхнім завданням є служити рідному краєві, підко­
ряючись його правовому урядові; що для січових стрільців
тим правовим проводом України була досі Центральна
Рада і що стрілецьке військо не може через ніч переходи­
ти з табору до табору лише тому, що хтось ставить нас
перед доконаним силою фактом; крім того, стрілецтво є
до краю схвильованим методом переведення перевороту й
засобами, якими він, гетьман Скоропадський, скористав­
ся для перевороту; далі заявив я гетьманові, що сам я
вважаю його виступ початком великих лих для України та
що це є також погляд цілої стрілецької ради...
Ми вирішили говорити радше безпосередньо з німця­
ми. Німецьке командування визначило для переговорів
полковника Генерального штабу Пзе. Він вислухав пильно
всі наші уваги (це було ще того самого дня пізнім вечором)
і заявив, що нічого вдіяти не можна, бо справа є вже ви­
рішена, та поставив нам ультиматум: або беззастережне
визнання гетьмана Скоропадського з боку січових стріль­
ців, або їхнє роззброєння».
ЗО квітня січові стрільці були блоковані німецькими
військами у Луцьких казармах. На нараді стрілецьких стар­
шин було прийнято рішення про роззброєння на почесних
умовах, тобто без присутності німецьких підрозділів. І таку
можливість стрільцям надали.
В ніч з 29 на ЗО квітня прихильники гетьмана оволоді­
ли приміщеннями, в яких перебували генеральні секре­
тарства у військових і внутрішніх справах, а також Дер­
жавний банк. Скоропадський із найближчим оточенням
залишив приватне помешкання й переїхав у колишню
резиденцію генерал-губернатора (військове відомство за
часів УЦР). Пасивність керівництва УНР під час перево­
роту стала несподіванкою й для самого гетьмана, «бо хоч
би який був анемічний і осоружний уряд Центральної
Ради, а все-таки важко якось уявити собі, що ці люди
зовсім не мали охоти за свою владу поборотися. Централь­
на Рада ще засідала в той час, коли ми служили біля Свя­
тої Софії молебень, одначе з наближенням нашого вій­
ськового відділу члени її самі розійшлися».
Квітневий державний переворот був неоднозначно оці­
нений сучасниками. Найбільш категорично висловилися
політичні супротивники гетьмана, яких він усунув від вла­
ди. В. Винниченко у притаманній йому емоційно-гротеск­
ній формі подав «сценарій», за яким розгорталися події,
вказавши при цьому на специфічну соціальну базу замов­
ників: «Захляле поміщицтво, пощипане фабрикантство,
зажурена за хабарями бюрократія й нахабно-льокайське
офіцерство в присутності німецького генерала складають
план державного перевороту. Тут же сидить намічений
кандидат на гетьманський трон: руський генерал мало­
російського походження, фігура сентиментального дегене­
рата, безвольного, але з романтичними мріями й величез­
ними маєтками по всій Україні... Гетьман був підставною,
нікчемною фігурою, манекеном і декорацією, за якою
стояв німецький генерал та його воля, бажання, інтереси
й розпорядження».
Негативно оцінювали переворот і прихід П. Скоро­
падського до влади такі політичні діячі, як П. Христюк,
Л. Шанковський, В. Іванис. Вони акцентували увагу на
соціальній базі заколоту, репрезентованій земельними
власниками, представниками колишньої адміністрації,
офіцерства російської армії та дрібнобуржуазними вер­
ствами українського суспільства, а також на інозем­
ній присутності, що стала цілковито інтегрованою у до­
революційне російське суспільство і належала до його
військової еліти. А. Денікін, П. Краснов, П. Врангель,
П. Мілюков та інші військові й політичні діячі вважали
П. Скоропадського відступником, який за сприяння авс-
тро-німецьких військ вдався до реалізації планів розчле­
нування колишньої Російської імперії.
Затяжний характер Першої світової війни вкрай тяжко
позначився на всіх сферах життя Російської імперії, ви­
кликав глибоку соціально-економічну та військово-полі­
тичну кризу. Революційні події 1917 року супроводжувалися
піднесенням національно-визвольної боротьби, стрімким
зростанням національної самосвідомості народів, які на­
селяли колишню імперію. За цих обставин представники
колишнього істеблішменту були поставлені перед необхід­
ністю вибору. Для одних «єдина й неділима» монархічна
Росія залишалася ідеалом, який вони боронили до остан­
ньої можливості. Для інших цілком очевидною постала
неминучість змін.
Опинившись в епіцентрі драматичних подій, Павло
Скоропадський обрав свій шлях. Очевидно, мотивацію
саме такого вибору слід шукати у переплетінні його осо­
бистих амбіцій, прагненні використати власний досвід для
припинення загального хаосу й анархії, в об’єктивних і
суб’єктивних умовах, що сприяли перевороту. Щиро ба­
жаючи добра своїй батьківщині, майбутній гетьман все ж
не уявляв усієї складності тих завдань, виконання яких він
звалив на свої плечі. Реалії виявилися набагато жорстокі­
шими, ніж він сподівався, а люди, на яких він покла­
дався, — не завжди надійними й відданими. Однак «пе­
рейшовши рубікон», П. Скоропадський прагнув діяти як
державний муж та політик, вірячи в те, що його зусилля
принесуть користь суспільству.
Гетьманська держава здобула широке міжнародне ви­
знання, встановивши дипломатичні зв’язки з Німеччиною
(яку гетьман навіть устиг відвідати з офіційним візи­
том), Австро-Угорщиною, Болгарією, Туреччиною, Данією,
Персією, Грецією, Норвегією, Швецією, Італією, Швей­
царією, Ватиканом, а загалом де-факто із ЗО державами. На
жаль, країни Антанти, орієнтуючись на відновлення «єдиної
і неділимої» Росії, не визнали Гетьманську державу.
На той час Україна досягла значних успіхів у галузі
науки, освіти та культури, хоч гетьман П. Скоропадський
був професійним військовим. Його універсалом створюєть­
ся Українська Академія наук (що існує й досі; першим її
президентом став В. Вернадський); засновуються два дер­
жавні українські університети — в Києві та Кам’янці-
ГІодільському, 150 (!) українських гімназій, Національний
архів, Національна бібліотека та інші навчальні й культур­
ні заклади.
Усе ще потребувало вирішення земельне питання.
29 квітня 1918 року гетьман скасував закони Центральної
Ради про конфіскацію великих маєтків, але план їхнього
викупу та розподілу між селянами було ухвалено лише в
листопаді (його гак і не вдалося виконати). Невизначеність
становища селян та поміщиків викликала невдоволення з
обох боків. Крім того, до своїх маєтків поверталися росій­
ські поміщики, відбираючи у селян землю з допомогою
збройних загонів гетьмана. Не встиг П. Скоропадський
здійснити цікавий план відновлення козацтва як основи
української армії, яку фактично також не було сформова­
но. Водночас через залежність гетьманської влади від Ні­
меччини та Австро-Угорщини туди вивозилася величезна
кількість українського зерна, м’яса та цукру. Врешті, не-
вирішеність аграрного питання разом з поразкою держав
центрального блоку призвели до краху Гетьманату.
14 листопада 1918 року генерал Скоропадський затвер­
див новий склад уряду, на чолі якого став С. Н. Гербель.
Була оголошена також «Грамота Гетьмана всієї України»,
якою скасовувалася суверенність Української держави
та проголошувалась федерація України з Великоросією.
«В цій федерації, — говорилося у грамоті, — Україні на­
лежить зайняти одне з перших місць, бо від неї пішов
порядок та законність в краю і в її межах вперше вільно
відвели дух всі принижені більшовиками громадяни бувшої
Росії». Основним завданням гетьмана та його уряду става­
ло «утворення Всеросійської Федерації, якої конечною
метою буде відновлення Великої Росії». Ідея федерації
відштовхнула від гетьмана останніх його прихильників з
числа українських патріотів, але і не привернула на його
сторону російських монархістів, з яких у Києві формува­
лась «українська армія».
13 листопада 1918 року в приміщенні Міністерства
шляхів на Бібіковському бульварі відбулося засідання Ук­
раїнського Національного Союзу, на якому остаточно був
схвалений план повстання проти гетьмана та обрана Ди­
ректорія. У ніч з 14 на 15 листопада вона звернулася з
відозвою до населення України, в якій говорилося: «Гене­
рал Павло Скоропадський є насильник і узурпатор на­
родної влади. Все правительство його, як протинародне,
протинаціональне, оповіщаємо недійсним. Пропонуємо
генералу Скоропадському й його міністрам залишити об­
маном і насильством захоплені урядові посади».
Що міг протиставити гетьман Директорії та масовому
народному повстанню? Ще влітку 1918 року з дозволу
німецьких окупаційних властей почалося формування вось­
ми армійських корпусів. їх штаби розташувалися у Києві,
Житомирі, Вінниці, Одесі, Чернігові, Полтаві, Харкові і
Катеринославі. Проте формування їх йшло дуже повільно.
Восени вони не були укомплектовані й озброєні. До того ж
більшість солдатів і частина командирів були незадоволені
гетьманським режимом.
Залишившись без реальної сили, Скоропадський шукав
шляхи до порозуміння з Антантою. Він направив свого
представника до Румунії, де перебували посли всіх держав.
З ініціативи Скоропадського новий гетьманський уряд
20 листопада надіслав телеграми білогвардійцям Дону, Ку­
бані, Тереку і місії Добровольчої армії з пропозицією при­
слати до Києва своїх представників на конференцію, яка б
обговорила питання боротьби з Радянською Росією, від­
новлення монархії та надання допомоги Українській
державі у боротьбі з Директорією. 29 листопада гетьман
підтримав рішення Ради міністрів видати з державної скарб­
ниці України представникові Добровольчої армії 10 млн
карбованців для формування нових військових частин. Та
надії гетьмана виявилися марними.
Директорія, виїхавши до Білої Церкви, в розташування
полку галицьких січових стрільців, який перейшов на її
бік, на певний час зосередила в своїх руках керівництво
повстанським рухом в Україні. Протягом другої половини
листопада — першої половини грудня 1918 року під її
контроль перейшла більша частина території України. Ди­
ректорію підтримали гетьманські війська: дивізія «сірожу-
панників», що перебувала на Чернігівщині; запорізька
дивізія, яка стояла на Харківщині; «чорноморський коза­
чий кіш», який формувався у Бердичеві, та інші. Фактич­
но влада Скоропадського трималася тільки у місті Києві,
та й то висіла на волосині.
Після того як повстанська армія розбила гетьманські
частини під Мотовилівкою, в розпорядженні Скоропад­
ського майже не залишилось військових сил. Київ оборо­
няли тільки добровольці та незначна кількість російських
офіцерів. 14 грудня війська Директорії ввійшли до Києва,
а опівдні генерал Скоропадський підписав останній офі­
ційний документ: «Я, гетьман усієї України, на протязі
семи з половиною місяців прикладав усіх своїх сил, щоб
вивести край з того тяжкого становища, в якім він пере­
буває. Бог не дав мені сил справитись із цим завданням, і
нині я, з огляду на умови, які тепер склались, керуючись
виключно добром України, відмовляюсь від влади. Павло
Скоропадський». Свої повноваження він заповів урядові,
але того ж дня Рада міністрів всю владу передала до рук
Директорії, яка 17 грудня оголосила гетьмана поза охоро­
ною закону, а його майно конфіскованим.
Деякий час генерал Скоропадський переховувався у
Києві. Слід відзначити, що С. Петлюра знав місце при­
тулку колишнього гетьмана, але не дав наказу про його
арешт. Існує дві версії щодо цього факту: перша — Ди­
ректорія на переговорах з німцями все-таки погодилася
на вільний виїзд Скоропадського з України. Друга —
С. Петлюра був членом масонської ложі, яка й заборо­
нила йому чіпати генерала. За допомогою німців Павло
Скоропадський виїхав за кордон — спочатку до Швейца­
рії, а потім до Німеччини, де йому була дарована вілла
та призначена пенсія. На певний час колишній гетьман
відійшов від політики.
Після громадянської війни в європейських державах
осіла численна українська еміграція. Варшава, Берлін, Пра­
га, Відень, Париж стали центрами перебування вихідців з
України. Політична і воєнна поразка, складне переплетін­
ня ідейних орієнтацій приводили до появи на арені емі­
грантського життя нових політичних груп.
Однією з таких організацій і став «Український союз
хліборобів-державників» (УСХД), що виник у Відні в
1920 році. До нього ввійшли представники вже відомих
партій — Української демократично-хліборобської, Со­
юзу земельних власників та колишньої Громади. Заснов­
ником УСХД був В. Липинський, великий землевласник
з Уманщини, ідеолог монархічного напряму в україн­
ській еміграції. Емісари організації декілька разів при­
їжджали на віллу у Ванзеї, мальовничому передмісті Бер­
ліна, де разом з сім’єю проживав П. Скоропадський.
Врешті-решт, їм вдалося переконати його в тому, щоб
він очолив Союз.
У цей час П. Скоропадський знов повернувся до полі­
тики. Він брав активну участь у політичному та культур­
ному житті української еміграції, зокрема заснував у Бер­
ліні Український науковий інститут, а також працював над
своїми «Споминами» та листувався із гетьманцями. Завдя­
ки його зусиллям зростав авторитет Союзу серед україн­
ської еміграції, утворилися філії у Чехословаччині, Фран­
ції, США, Канаді та Західній Україні.
Щоб залучити до спілки широке коло української
еміграції, її голова доручив провідному теоретику УСХД
В. Липинському розробити модель майбутньої монархічної
Української держави. Так у середині 20-х років з’являється
теорія «Української дідичної, класократичної, трудової мо-
нархії-гетьманства».
У часи Другої світової війни ГІ. Скоропадський, корис­
туючись впливом і зв’язками в німецьких військових колах,
визволив із тюрем та концентраційних таборів чимало
українських патріотів, причому не лише гетьманців (на­
приклад С. Бандеру). Щоправда, його спроби об’єднати
навколо себе всі українські національні партії та організа­
ції, а також провести до німецької адміністрації в Україні
своїх людей успіху не мали.
Загинув П. Скоропадський, можна сказати, випадково.
16 квітня 1945 року, їдучи машиною, він потрапив під
бомбардування авіацією союзників на станції Платлінг,
що поблизу Мюнхена. Через десять днів Павло Скоропад­
ський помер у шпиталі монастиря Меттен.
Донька гетьмана Єлизавета Кужім-Скоропадська із су­
мом згадувала ці трагічні дні: «26 квітня до Метгена в’їхали
американці... Вранці того дня помер мій Батько... Скільки
я не питала щодо труни й священика, монастирські сест­
ри нічого не знали... Незважаючи на всі заборони, я ви­
йшла з лікарні... Я пішла на цвинтар і там на носилках
знайшла Батька без труни. Він був загорнутий в сіре цер­
ковне покривало. Грабарі рили могилу... Через деякий час
грабар знайшов священика греко-католика... Він звернув­
ся до мене по-українськи: «Мені одна жінка сказала, що
на мене чекає українка». Я попрохала поховати мого Бать­
ка... Спочатку він сказав, що не знає, чи зможе він це
зробити, і запитав: «А хто Ваш Батько?» Я відповіла: «Геть­
ман Павло Скоропадський!» Він був дуже вражений: «Я йо­
го поховаю, це для мене велика честь». Син Галицької
землі отець Григорій Онуфрій дістав труну, простеньку
дерев’яну домовину, пофарбовану чорною фарбою, та при­
ніс чудовий невеликий згорток сірого українського полот­
на і ще менший згорток білого...
То були останні хвилини в моєму житті, коли я ще мог­
ла надивитись на свого Батька... Вираз його обличчя був
спокійний... Мені здавалося, що він мені усміхається...»