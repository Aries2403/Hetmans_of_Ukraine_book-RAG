Іван Остапович Виговський
(р. н. невід.—26.03.1664)
Сподвижник Богдана Хмельницького, який володів гетьман­
ською булавою лише два роки (1657—1659), але зумів утвер­
дити державний суверенітет України.
Щирий патріот, який, за оцінками істориків, був одним з
найвизначніших українських діячів середини XVII століття,
політик, дипломат, професійний висококваліфікований дер­
жавний керманич, воєначальник.
Він повстав проти лицемірства Московії й відстоював дер­
жавну незалежність Української держави.
Діючи вже як гетьман, у надзвичайно тяжких умовах, він
за всієї своєї енергії, досвіду й таланту не зміг, як Богдан
Хмельницький, забезпечити підтримку обраного курсу широ­
кими масами і не втримав державного керма у своїх руках.
Допущені ним прорахунки та помилки і визначили трагіч­
ність його загибелі та не завжди справедливі оцінки сучас­
ників і нащадків.
У неділю, 24 серпня 1657 року, вдарили довбиші в
Чигирині, скликаючи раду. Рада була у дворі Хмельничен-
ка. Як набрався повен двір, ворота було замкнено, а вели­
ка юрба козацтва і поспільства полишилась поза двором.
З дому вийшов Юрась Хмельниченко з булавою у руці
й сказав, що йому не під силу управляти Україною і за
волею батька Богдана він хоче продовжити своє навчання
у Києві. Виступив Іван Виговський і подякував за пи­
сарський уряд, обозний Тимофій Носач положив свій пер­
нач, дякуючи за обозництво, генеральний суддя — свою
печать. І всі пішли за Юрасем у будинок. Мовчки стояла
рада, а серед ради, на столі, лежала гетьманська булава.
Багато було охочих ухопитись за ту булаву, та не було
дозволу ради. Осавули почали питати присутню старшину,
кого вона хоче за гетьмана. Присутня старшина не визна­
ла можливим усунення Юрія з гетьманства. Вони стояли
на тому, що молодий Хмельницький має залишити за
собою Богданову спадщину. «Хоч він і молодий, та нехай
наша слава буде така, що була в нас за гетьмана Хмельни­
цького», — ніби говорили тоді. Але разом з тим, не лама­
ючи вибору Юрія Хмельниченка, вибору, що був заповітом
старого гетьмана, старшинські збори бачили потребу до­
ручити на той час гетьманство людині досвідченій, сильній
волею й дозрілій розумом. Такою людиною вважався гене­
ральний писар Іван Виговський, найдовіреніша особа геть­
мана Богдана. До нього і звернулися пропозиції присутніх:
«Нехай булава й бунчук будуть при Юрії Хмельницькому,
а доки він дійде літ, військом провадитиме Виговський,
і булаву й бунчук братиме, коли треба, в Хмельницького,
а повертаючись, знову йому до рук віддаватиме». Так ні­
би звучала та єдина пропозиція, що давала вихід із тодіш­
нього становища у зв’язку з вибором неповнолітнього
гетьмана.
Виговський відразу подякував за високу честь регент­
ства та попрохав собі часу розмислити над цією пропози­
цією. Збори дали йому для цього три дні...
На новій раді 26 серпня 1657 року повторено все, що
було перед трьома днями. І. Виговський, як і перше, дов­
го відмовлявся й уступив лише тоді, коли наполягання
дійшли вже до найвищого ступеня. Прийнявши гетьман­
ську булаву, він звернувся до присутніх з такими словами:
«Ся булава доброму на ласку, а злому на карність. Коли
мене гетьманом обрали, то потурати я в війську нікому не
буду»...
Іван Виговський походив із старовинного роду ук­
раїнської православної шляхти, яка оселилася у Вигові
Овруцького повіту Київського воєводства. Історія роду
досліджена явно недостатньо. Вважається, що то було від­
галуження роду Лучичів, і тому цей рід часто називали —
Лучичі-Виговські. В королівському універсалі Виговсько-
му на Барське староство польський король Ян-Казимир
пов’язує його родовід із знаменитими князями Глинськи-
ми. Найвизначніший представник останнього був Михай­
ло Глинський (помер 1534 року) — видатний державний
діяч Великого князівства Литовського, який перебував на
службі німецького імператора Максиміліана, Альбрехта
Саксонського та ін., був правою рукою великого князя
4 Усі гетьмани України 
литовського Олександра, а по смерті того підняв останнє,
значне повстання української та білоруської православної
шляхти проти польсько-литовської католицької реакції.
Зазнавши поразки, Михайло Глинський емігрував до Мос-
ковії, де також вів активну політичну діяльність. Його
племінниця Олена стала дружиною великого князя мос­
ковського Василя III і матір’ю першого московського царя
Івана IV.
Однак у світлі останніх генеалогічних досліджень пов’я­
зання Виговських з Глинськими, на думку деяких дослід­
ників, навряд чи має під собою реальний ґрунт. Очевидно,
Виговські беруть початок від Болсуна (Чорногуба) або
Коркошка — вихідців з орди, що потрапили в Україну в
часи князів Володимира Ольгердовича або великого князя
литовського Вітовта (кінець XIV — перша третина XV сто­
ліття) і започаткували гілки Болсуновських, Даниловичів-
Виговських, Лучичів-Виговських та ін.
Батько майбутнього гетьмана Остап (Остафій) Вигов-
ський, син Івана (за іншими даними — Гната) Виговського,
служив у Київського митрополита, молдавського воєводи-
ча Петра Могили — видатного церковного і культурного
діяча України. Джерела вказують, що Остап володів міс­
течком Гоголів на території сучасної Полтавщини, де, мож­
ливо, й народився майбутній гетьман. Остап Виговський
мав тісні зв’язки з Адамом Киселем, активним борцем
проти дискримінації православної церкви. Пізніше, в роки
Національно-визвольної війни, Остап Виговський осів у
Києві, де став намісником Київського замку. Він мав чет­
веро дорослих синів — Івана, Данила, Костянтина, Федо­
ра і, принаймні, одну дочку. У роки Національно-визволь­
ної війни Данило Виговський здобув звання полковника
бихівського, під час російсько-українського походу 1655 ро­
ку проти Речі Посполитої і в роки гетьманату свого стар­
шого брата став наказним гетьманом. На початку 50-х років
XVII століття він одружився з дочкою Богдана Хмельни­
цького Катериною. Костянтин Виговський служив спочат­
ку Польській Короні, а потім перейшов на бік повстанців,
обіймав посади полковника пінського й туровського, ге­
нерального обозного. По загибелі Івана Виговського, оче­
видно, подався в монастир. Федір Виговський відзначив­
ся в роки Визвольної війни як дипломат, зокрема його
посилали до Москви; серед інших зустрічав посольства
російського царя Олексія Михайловича. Сестра майбут­
нього гетьмана, яка, як припускається, мала ім’я Тетяна,
вийшла заміж за шляхтича Івана Боглевського (Боклев-
ського), власника Глинського та Княжої Луки. Вона, оче­
видно, померла до 1658 року. Її чоловіка разом із новою
дружиною того ж року, в березні, забили повсталі селяни
в його ж маєтку.
Про молоді роки майбутнього гетьмана майже нічого
не відомо. Він здобув добру освіту, ймовірно у Києво-
Братському колегіумі, чудово володів, окрім рідної ук­
раїнської мови, ще й церковнослов’янською, польською,
латинською, непогано знав російську, був прекрасним
каліграфом. Самійло Величко свідчить, що Виговський був
«вивчений вільним наукам, славився за дотепного і вправ­
ного в писарських справах». Не випадково пізніше виступав
як покровитель Києво-Братського колегіуму, підкреслював
своє знайомство з Феодосієм Софоновичем — видатним
українським церковним і культурним діячем, ректором
Києво-Братського колегіуму, ігуменом київського Золото­
верхого Михайлівського монастиря, письменником, тео­
логом та істориком. Не випадковість і те, що в ході роз­
витку російсько-українських зв’язків саме Виговському на
його прохання патріарх Никон надсилав книги, а також
священні чаші й ризи. Майбутній гетьман був членом
православного Луцького братства, яке в боротьбі проти
Речі Посполитої обстоювало права української мови й
православної релігії. Свою військову кар’єру Виговський
розпочав у кварцяному війську «товаришем», тобто рядо­
вим шляхтичем — професійним вояком (такі, зазначимо,
складали кістяк армії Речі Посполитої). В роки панування
короля Владислава IV (1632—1648) Виговський відзначив­
ся у боротьбі проти «неприятеля святого Хреста Господня»,
тобто у боротьбі проти турецько-татарсько-ногайсьої аг­
ресії. У 30-х роках XVII століття він служив у Луцькому
гродському суді, 1635 року став намісником Луцького ста­
роства, ще трьома роками пізніше — писарем при Яцеку
Шемберку, комісарові Речі Посполитої над Військом За­
порозьким, поставленому урядом над козаками після по­
разки повстання 1637—1638 років. Очевидно, тоді ж Ви­
говський познайомився чи увійшов у тісніші контакти з
Богданом Хмельницьким — тодішнім генеральним писа­
рем Війська Запорозького, принаймні, воли зустрічалися
*
під час переговорів на Масловому Ставу. Приблизно на­
прикінці 20-х — на початку 30-х років XVII століття Ви-
говський бере свій перший шлюб, про який, на жаль,
майже нічого не знаємо. Джерела свідчать, що в середині
XVII століття його дочка Мар’яна була одружена з Михай­
лом Гунашевським, автором відомого Львівського літопи­
су, який служив у генеральній канцелярії в роки Визволь­
ної війни, виконував дипломатичні доручення, згодом став
київським протопопом, а потім перемиським кафедраль­
ним пресвітером. Другий шлюб Виговський взяв у 1656 ро­
ці з Оленою Стеткевич, дочкою українсько-білоруського
православного шляхтича, новогрудського каштеляна Бог­
дана Стеткевича — одного з покровителів Києво-Могилян-
ського колегіуму, фундатора Кутеїнського православного
монастиря. Через тестя Виговський увійшов у родинні
зв’язки з багатьма відомими українськими та білоруськими
шляхетськими родами, скажімо, з тими ж князями Соло-
мирецькими.
Коли почалася Національно-визвольна війна, Іван опи­
нився у кварцяному війську великого гетьмана коронного
Миколи Потоцького. Будучи в авангарді, який очолював
Стефан Потоцький — син головнокомандувача, ротмістр
Виговський брав участь у битві під Жовтими Водами й у
вирішальний момент (бій побіля Княжого Байрака 16 трав­
ня 1648 року) до останнього стояв супроти повстанців.
Коли під верхівцем загинув кінь, Виговський бився пішо
й припинив опір лише тоді, як утратив свідомість. Його
було тяжко поранено. Якийсь запорожець, що підібрав
знепритомнілого, продав його татарину. Одначе з полону
Виговський утік. Але його знову спіймав інший запорожець
і проміняв татарам за поганенького коня. Виговський і
цього разу з неволі втік, та знову був спійманий і переданий
самому ханові, очевидно, вже після Корсунської битви
(26 травня 1648 року). Кримський хан Іслам-Гірей III на­
казав прикувати в’язня до гармати, і тоді бранця врятував
Богдан Хмельницький, який щодо нього порозумівся з
ханом. Виговський дав гетьману присягу вірно служити.
Перейшовши на бік повстанців, Виговський став слу­
жити особистим писарем гетьмана. Джерела спочатку не
вирізняють Виговського серед оточення гетьмана. А дещо
пізніше Виговський робить блискавичну кар’єру. З квітня
1649 року бачимо фактично двох писарів Війська Запо­
розького: генерального писаря Івана Креховецького та
Івана Виговського, котрого ще називають «покоєвим»,
тобто особистим писарем гетьмана. Але вже наприкінці
1649 року Іван Виговський стає одноосібним генеральним
писарем та найдовіренішим порадником гетьмана Богдана.
Іван Виговський виступає як співавтор деяких універсалів
і листів Богдана Хмельницького. Нерідко Виговський пи­
сав листа чи універсал від імені гетьмана, Хмельницький
лише ставив свій підпис. Відомий український історик Іван
Крип’якевич знайшов низку таких документів, підписаних
Богданом Хмельницьким, а створених Іваном Виговським.
Характерно, що гетьман часто навіть не диктував універсал
чи лист, а обмежувався стислими розпорядженнями до
Виговського.
Отже, за досить короткий час Виговський створив по­
тужну і високоефективну Генеральну канцелярію — важ­
ливу складову частину Української держави. Ця установа
відігравала роль Міністерства закордонних і, певною мі­
рою, внутрішніх справ. Вона стала тим генератором, який
згідно з волею гетьмана та ради Війська Запорозького
приводив у рух численні приводні ремені державної ма­
шини. Сюди стікалася військово-політична інформація з
усіх кінців України й зарубіжжя, тут приймалися й від­
правлялися численні посольства, тут народжувалися важ­
ливі рішення, котрі поруч з військовими перемогами ви­
значали долю Визвольної війни українського народу. Як
слушно зазначав Іван Крип’якевич, Виговський «органі­
зував державну канцелярію, яка прийняла все діловодство
як у внутрішньому правлінні, так і в закордонних спра­
вах...» За Богданом Хмельницьким зберігався лише конт­
роль основних державних справ. Також існують серйозні
підстави вважати, що саме Виговський відіграв одну з
провідних ролей у формуванні розвідки та контррозвідки
при уряді України.
І хоча військово-дипломатична діяльність Виговського
в роки Визвольної війни реконструюється із значними
прогалинами, ми твердо можемо говорити про те, що ге­
неральний писар був поруч з гетьманом у вирішальні її
моменти. Так, він відіграв важливу роль під час Берес­
тецької битви. У вирішальний момент затяжної битви
(ЗО червня 1651 року) хан Іслам-Гірей III, зазнавши від­
чутних утрат, зрадив українських повстанців і втік з поля
битви з усією ордою. Богдан Хмельницький намагався
зупинити орду, але і його самого затримав хан. Зупинити
втікачів спробував Виговський, але і йому це не вдалося.
Тоді генеральний писар примчав до козацького табору і
передав старшині наказ гетьмана насипати вали й готува­
тися до оборони, а сам кинувся навздогін за ханом, щоб
умовити того визволити гетьмана і повернути орду на поле
битви. Іслам-Гірей спочатку погодився і навіть запросив
Хмельницького й Виговського до свого намету, але в цей
час йому принесли повідомлення (як пізніше виявилося,
недостовірне) про наближення королівського війська. Це
викликало переполох в орді, й хан з усім військом продов­
жив утечу протягом усієї ночі. На світанку Виговський
умовив хана дати йому хоча б десять тисяч війська. Хан
погодився дати навіть удвічі більше, під командою чоти­
рьох мурз, але після початку зворотного маршу (Хмельни­
цький залишився у хана під арештом як заручник), ордин­
ці змінили свій намір і повернули назад. З Виговським
залишилися лише троє козаків та двоє татар. Генеральний
писар був змушений відмовитися від спроби пробитися до
обложеного війська, однак не втратив сили духу й рушив
до Паволочі. Приблизно в цей час обложені під Берестеч­
ком повстанці мужньо боронилися, чекаючи на повернен­
ня гетьмана з підмогою. Одночасно вони зав’язали пере­
говори, щоб виграти час. Характерно, що король та уряд
Речі Посполитої домагалися неодмінної видачі Хмельни­
цького та Виговського, як головних керівників повстанців
(король не знав про відсутність у таборі гетьмана й гене­
рального писаря).
У Паволочі Виговський зібрав нове військо і розгромив
десятитисячну орду, яка, обтяжена ясиром, поверталася з
України до Криму. Внаслідок трьох битв (під Паволоччю,
Чудновом та на Уманському шляху) козаки Виговського
знищили понад вісім тисяч ординців і відбили весь ясир.
З полоненими татарами і ногайцями Виговський послав
вість до хана про свій успіх, вимагаючи звільнення гетьма­
на. У разі відмови Виговський погрожував погромом ор­
динців на переправах. Ця погроза викликала сподіваний
ефект. Мурзи почали нарікати на порушення ханом угоди
з Хмельницьким, тиснути на Іслам-Гірея Ш, після чого він
був змушений ще раз змінити зовнішньополітичний курс.
Гетьмана було відпущено і з почестями проведено до Па-
волочі. Тут же він разом із генеральним писарем, полков­
ником І. Богуном та іншими заходився формувати нове
військо для відсічі карателям, які після перемоги під Бе­
рестечком сунули в Наддніпрянську Україну. У цей склад­
ний і тяжкий час Виговський виявив себе енергійним,
мужнім і досвідченим полководцем та організатором.
Іван Виговський відігравав активну роль у подальших
подіях Хмельниччини: під час підписання Білоцерків­
ського договору, у битві під Жванцем, під час україно-
російських переговорів у Переяславі, у поході під Львів,
у Дрожопільській битві, битві під Озерною.
Та смерть гетьмана Богдана, якого навіть вороги порів­
нювали з Одоакром, Спартаком і Скандербегом, стала
надзвичайно тяжкою втратою для Української держави.
Після Чигиринської ради І. Виговський надіслав крим­
ському ханові, польському і шведському королям повідом­
лення про своє обрання гетьманом з пропозицією дотри­
муватись добросусідських відносин.
Обрання Виговського гетьманом відбулося за складних
і важких, суперечливих обставин, в умовах зіткнення різ­
них протидіючих сил. Так, як тільки дійшла до Москви
звістка про кончину Богдана Хмельницького, звідти по­
квапилися послати в Україну агента Василя Кікіна. Йому
доручалося використати вибухонебезпечну ситуацію, що
склалася в Україні, виявити суперечності й підготувати
ґрунт для конкретних засобів обмеження української дер­
жавності. Тим більше, що царський уряд вже розпочав
здійснювати кроки по нарощуванню своєї присутності в
Україні. Московське командування силоміць виганяло ук­
раїнські козацькі загони з білоруських повітів (визволені
у часи Хмельниччини білоруські землі були приєднані до
Гетьманщини і на них зять гетьмана Богдана — наказний
гетьман І. Нечай запровадив козацький устрій) та збирало
податки з покозаченого населення, різало йому оселедці,
поводилось, за словами І. Нечая, як «з ворогом». В ульти­
мативній формі гетьману І. Виговському (якого офіційно
йменували «писарем», а не гетьманом) наказувалось по­
ставити перед шведським королем вимогу не претендува­
ти на прикордонні російські землі під загрозою вступу
у війну козаків проти нього.
Проте місія стольника Кікіна по дискредитації дій
гетьманського уряду (зокрема, він звинувачував покійного
гетьмана у невиплаті козакам жалування супроти волі царя
та поширював думку, що введення російських військ убез­
печить населення від старшинського свавілля) не мала
великого успіху. Старшинський уряд опанував ситуацію.
Оскільки Чигиринська рада відбулася за зачиненими
дверима, з обмеженою кількістю учасників, це викликало
нарікання серед козаків. Виговський, бажаючи додержати
козацького права, призначив нову раду. Через два місяці,
на початку жовтня 1657 року, у Корсуні скликали загаль­
новійськову генеральну раду за участю генеральної, пол­
кової й сотенної старшини, делегатів од рядового козацтва
(по два з кожної сотні), а також духовенства. На Корсун-
ську раду прибули посли від Швеції, Польщі, Австрії,
Туреччини, Криму, Семигороду, Молдавії, Волощини.
Рада була дуже бурхлива. Виговський за старим коза­
цьким звичаєм поклав булаву на стіл і заявив: «Не хочу бути
у вас гетьманом: цар давні вільності у нас віднімає, і я в
неволі бути не хочу». Його заяву проти Московії підтрима­
ли вінницький полковник Іван Богун, брацлавський — Ми­
хайло Зеленський і ще один, ім’я якого не відоме. Більшість
учасників ради висловилися за те, щоб Виговський зали­
шався гетьманом, і водночас заявили про готовність за
давні вільності твердо стояти «всім разом». Збадьорений
такою підтримкою, Виговський спробував відмежуватись
від присяги 1654 року і заявив, що присягав Хмельницький,
а не він. У разі підтримки цієї заяви Виговський дістав би
право на ведення власної, судячи з усього, незалежної полі­
тики щодо Московської держави. Але проти цього рішуче
виступив досить впливовий у старшинських колах полтав­
ський полковник Мартин Пушкар, гостро заявивши, що
присягало все Військо Запорозьке, а отже, й він.
Корсунська рада підтвердила гетьманство І. Вигов-
ського та вирішила низку дуже важливих справ. Узагалі,
вона відіграла значну роль у зміцненні міжнародного ста­
новища України. Так, з Польщею, від якої Україну відді­
ляла нейтральна смуга між Случчю і Горинню, на Кор-
сунській раді було укладено перемир’я. Одночасно гетьман
поновив союз із Кримським ханством і Туреччиною, про­
довжуючи політику свого попередника щодо Кримського
ханства. Разом з тим, на Корсунській раді 1657 року впер­
ше виявилася різниця у політичній орієнтації української
козацької старшини. Деякі полковники, наприклад Пуш­
кар, рішуче виступали на підтримку московського протек­
торату в Україні. Й навіть полковники Тетеря, Гуляни-
цький, Дорошенко, які згодом зайняли антицаристську
позицію, на Корсунській раді висловилися за орієнтацію
на Москву. Водночас вони відстоювали збереження авто­
номії України в складі Московської держави.
Значна частина старшини, зокрема генеральної, а та­
кож полковники Зеленський, Богун та інші прямо й не­
двозначно доводили на раді, що царський уряд не додер­
жується договору про вольності України, а тому необхідно
подбати про забезпечення своїх прав за допомогою інших
держав. За рішенням Корсунської ради до Москви було
послано посольство у складі корсунського полкового оса­
вула Юрія Міневського, його брата Василя, сотника Юхи­
ма Коробки та чотирьох козаків.
Зрештою, на Корсунській раді було схвалено курс на
подальший союз із Москвою при дотриманні нею взятих
на себе раніше зобов’язань. Учасники ради вирішили по­
слати до царя посольство з повідомленням про обрання
Виговського гетьманом і проханням, щоб «усе було по-
старому», тобто за Березневими статтями 1654 року, які
виключали втручання царату у внутрішні справи України.
На Корсунській раді був і царський посол Артамон
Матвеев, котрий привіз царську грамоту, в якій Вигов-
ський так і називався не гетьманом, а лише писарем. Отже,
цар не визнав обрання Виговського, мотивуючи це по­
правкою до договору 1654 року, яку однобічно висунула
Москва. Тепер вимагалося повідомляти царя не після об­
рання гетьмана, як зумовлювалось у цьому договорі, а
перед обранням, та одержувати спеціальний дозвіл. Сама
процедура на раді мусила проходити обов’язково в при­
сутності царського представника.
У своїй закордонній політиці Виговський прагнув утри­
мувати приязні відносини з усіма сусідніми державами, не
віддаючи жодній з них особливої переваги. Він вважав, що
система міжнародної рівноваги забезпечить Україні неза­
лежність.
У жовтні 1657 року Виговський з генеральною старши­
ною і полковниками відбув до Києва для освячення церк­
вою свого обрання. 27 жовтня у Братському монастирі в
присутності київського воєводи Бутурліна чернігівський
єпископ Лазар Баранович вручив Виговському жалувані
ще Богдану Хмельницькому царем булаву, шаблю та бун­
чук. Однак урочистість події не зняла напруги між одно­
думцями Виговського та царським урядом. На святковому
обіді в палатах єпископа генеральний суддя Самійло За-
рудний заявив київському воєводі, що за польського ко­
роля вольностей у Війська Запорозького ніхто не віднімав,
а цар, хоч раніше й також це обіцяв, але прислав «пункти,
за якими нам доводиться їх втратити». На це Бутурлін
нічого не відповів, тільки запевнив гетьмана у царській
милості. На запрошення прибути в Софійський собор воє­
вода відповів відмовою і тільки повторив волю царя, щоб
Український митрополит підпорядковувався Московсько­
му патріархові й призначався ним. Цим самим царський
уряд укотре вже продемонстрував свій давній намір лікві­
дувати самостійність української церкви і тим самим по­
рушив одне з найголовніших прав незалежної України.
Маса патріотично настроєного духівництва, старшини ря­
дового козацтва, міщанства і селянства з цим не могли
погодитись і примиритись. Вибори митрополита відклали
до дня святого Миколи.
Залишивши Юрія Хмельницького у Києво-Могилян-
ському колегіумі, Виговський зі своїм почтом виїхав у
Переяслав і 3 листопада 1657 року мав зустріч із москов­
ським воєводою Григорієм Ромодановським. У розмові з
ним гетьман намагався не допустити втручання москов­
ських військ у конфлікт із Запорозькою Січчю. Він заявив,
що Січ хоче піддатись кримському ханові, на Запорожжі
почались бунти, але він сам придушить ці виступи, а воє­
вода нехай виведе свої війська за Дніпро. Однак домогти­
ся цього йому не вдалось і московські війська залишились
на Лівобережжі, своєю присутністю дестабілізуючи і так
гостру ситуацію в Гетьманщині. Після цього Виговський
подався до Гадяча, де викопав приблизно один мільйон
золотих зі скарбу Богдана Хмельницького. Цим самим він
все життя накликав на себе гнів Юрія Хмельницького,
який вважав ці гроші своїми. І ніякі пояснення, що вони
належали і братові Виговського Данилові, оскільки гой
тримав за собою дочку Богдана Хмельницького Катерину,
не допомагали. Зрозуміло, що для І. Виговського це був
вимушений крок.
Гетьман украй потребував коштів для зміцнення свого
становища. Частину з них він пустив на підтримку старих
і вербування нових прихильників. Почались затяжні і пиш­
ні бенкети, де старшина, шляхта і міська еліта вихваляли
Виговського й обіцяли всіляку підтримку. Дешо перепа­
дало і рядовим козакам та «черні». Будучи за натурою
тверезою людиною, Виговський часто прикидався п’яним
і спрямовував розмови у потрібне йому русло. Своїми
бенкетами гетьман добився прихильності частини ней­
трально налаштованої верхівки, зажив слави щирої і не­
гордої козацької душі, але не зміг домогтися головно­
го — залучити на свій бік увесь народ.
Позиції уряду і народу розходилися, що виявилося
фатальним для держави. На відміну від старшинської
еліти, народ у своїй масі перебував у полоні традиційних
уявлень про друзів та ворогів, не бачив і не розумів
небезпеки втручання Москви у внутрішні справи Украї­
ни. В його уявленні одновірна Московія залишалась на­
дійним союзником, цар — найвищим оборонцем, чому
неабияк сприяла і відповідна агітація агентів Москви, а
Кримське ханство — чужовірним ворогом. На Лівобереж­
жі почались заворушення, які кожної миті могли пе­
рерости у збройні виступи проти влади, а то й у гро­
мадянську війну. У серпні-вересні 1657 року однодумці
Виговського зробили спробу залучити на свій бік широкі
народні маси. Якщо на Правобережній Україні їхні дії
не викликали якогось спротиву, то на Лівобережжі ста­
лось інакше. Коли в серпні 1657 року козакам Лубен­
ського полку повідомили про намір гетьмана розірвати
союз із Москвою і укласти мир з Кримським ханством,
то вони відмовились його підтримувати. 1 навіть засто­
сування сили не похитнуло їхнього вибору.
Велику активність на Лівобережжі виявив полковник
Лісницький. У своєму дворі в Миргороді він зібрав сотни­
ків та отаманів полку і розкрив їм плани нового гетьмана.
Однак присутні заявили про свій твердий намір дотриму­
ватись союзу з Москвою і не захотіли «бусурману піддава­
тись». Відверті погрози полковника нічого не дали. Не
захотіли підтримати гетьмана й бурмистри та війти1. Судя­
чи з усього, невдачею закінчилась агітація прибічників
гетьмана і в інших лівобережних полках. Тим часом пого­
1 Війт — керівник місцевого самоврядування в XVI—XVIII століт­
тях в Україні, яке грунтувалося на магдебурзькому праві
лос про наміри Виговського поширився по Лівобережжю,
викликавши рішучу протидію в широких народних масах.
Україна підійшла неготовою до кардинальної зміни
своєї зовнішньополітичної переорієнтації з Московії на
Кримське ханство. Особа Виговського виявилась непри­
датною для ролі загальнонародного лідера у критичний
період історії. Багато хто з козацької старшини вважав його
гетьманом лише до того, коли Юрій Хмельницький досяг­
не повноліття. В очах багатьох людей Виговський і далі
залишався польським шляхтичем, тільки силою обставин
змушеним пристати до повсталого народу. Рядові козаки,
селяни та міщани не могли змиритися з привласненням
кланом Виговських величезних земельних багатств і сіл.
Антигетьманські настрої перекинулись і на Запорож­
жя, традиційно тісно пов’язане з жителями Полтавського,
Миргородського та Лубенського полків. З середини літа
1657 року на Січі перебувало щонайменше 5 тисяч селян
та міщан із цих полків. Січовики робили кілька походів на
Крим і Очаків, чим викликали гостре незадоволення Ви­
говського, який у цей час шукав шляхів політичного збли­
ження з ханством. З кожним днем антигетьманські настрої
на Січі посилювались. Поширювались чутки про незакон­
ність ухвали Чигиринської ради, оскільки гетьманів завж­
ди обирали на Січі. Лунали найрадикальніші заклики,
навіть до військового походу на Чигирин проти гетьмана.
Незадоволених очолювали січовики Якій Клишенко і
Дмитро Січена-Щока, з якими Кіш запорозький якийсь
час нічого не міг удіяти.
Щоб зняти напругу в суспільстві і привернути Запо­
рожжя на свій бік, 24 вересня 1657 року Виговський пише
на Січ листа з проханням затвердити його «на уряді». Кіш
запорозький і отаман Павло Гомон поставилися до цього
прохання досить розважливо. Гетьману видали Кпишенка
і Січену-Щоку й дещо вгамували інших призвідців заво­
рушень. У своїй відповіді від 4 жовтня Гомон картав Ви­
говського за порушення старих козацьких звичаїв при
обранні, але «заради добра нашої Вітчизни малоросійської»
визнавав законність його гетьманування.
Та приблизно в той самий час обстановка на Січі різко
змінилась у невигідний для гетьмана бік. На козацькій раді
були зачитані перехоплені листи Виговського до крим­
ського хана про мир та наміри розірвати угоду з Москвою.
Одночасно товариству стало відомо і про звернення гетьма­
на до польської королеви, яке було оцінене як спроба
замиритися з Річчю Посполитою. Тому Січ завирувала,
залунали голоси про зрадництво Виговського га необхід­
ність його усунення з гетьманства. Навіть заборону гетьма­
на нападати на татарські володіння січовики зображували
як зраду в традиційній боротьбі з Кримським ханством.
Бурхливі суперечки закінчились радою, на якій «кошовим
гетьманом» було обрано одного з лідерів незадоволених
Якова Барабаша. Після цього Запорозька Січ стала в не­
примиренну опозицію до політики уряду гетьмана Ви­
говського.
Дізнавшись про посольство Запорозької Січі до царя,
Виговський 9 листопада надсилає бояринові Борису Мо­
розову листа з повідомленням про бунти на Запорожжі і
намір запорожців перейти на бік кримського хана. Гетьман
просив боярина переконати царя у невірності запорожців
і покарати їхніх посланців.
Наприкінці осені 1657 року становище в Україні стає
предметом розгляду царського уряду в Москві. 18 листопа­
да 1657 року до столиці Московії прибули посли Вигов­
ського — Міневський і Коробка. Вони привезли прохання
затвердити Виговського на гетьманстві й водночас пові­
домляли про основні події в Україні. Від імені Виговсько­
го всю провину за розрух у народі посли звалювали на
Лісницького, який нібито з корисливими цілями поширю­
вав чутки про намір царя відібрати у козаків їхні права та
привілеї. Також вони повідомили польських дяків про пе­
реговори поляків з татарами, про пропозиції польського
короля і кримського хана гетьманові про мир і, нарешті,
про готовність Виговського бути вірним царю до кінця.
26 листопада 1657 року до Москви, випереджаючи за­
порозьку депутацію, приїхав спеціальний посланець геть­
мана Самійло Кочановський і привіз скаргу Виговського
на бунти запорожців та прохання якомога швидше за­
твердити його гетьманство. У Москві вже знали про загост­
рення обстановки в Україні, чому немало сприяла й ан-
тигетьманська діяльність царських воєвод і службовців
Посольського приказу в Україні. Посланцям влаштували
кілька перехресних допитів, під час яких на них чинили
моральний тиск. Вони відмовились від пропозиції царських
чиновників залучити до залагодження конфлікту воєводу
Ромодановського, заявивши, що в гетьмана вистачить для
цього власних сил, треба тільки негайно затвердити його
на гетьманстві. Однак українські посланці не змогли від­
кинути нав’язану їм думку про необхідність проведення
третьої ради для обрання гетьмана. Зроблено це було без
відома і навіть усупереч волі Виговського. Додаткове опи­
тування посланців виглядало цілком природним бажанням
московського уряду знати більше про події в Україні. Але
в цьому крилась і велика небезпека. Річ у тім, що мос­
ковські службовці, як це було в них заведено, могли по­
давати царю не оригінали документів, а списки з них, і
таким чином мали змогу вписувати в них те, що було
потрібне, чим уміло й користувались. Українська депутація
повезла Виговському царську грамоту про проведення но­
вої ради в Переяславі для обрання гетьмана. Її мав про­
вести окольничий Богдан Хитрово.
Тож із Москви вислали Хитрово, який мав скликати
нову козацьку раду для санкціонування влади гетьмана.
Виговський спочатку не бажав розривати союзу з Мос­
квою, але домагався, щоб вона ставилася до України як
до рівноправної держави. «Нехай Великоросія буде Ве-
ликоросією, Україна Україною. Ми є військо непере­
можне», — так відповів він московському послові на
заяву того, що нібито Україна — це «гілля, відламане
від природного кореня Великоросії». Виговський прагнув,
щоб Москва не втручалась у внутрішні справи України,
яка сама спроможна порядкувати військом, фінансами,
соціальними відносинами. Він також гостро виступав про­
ти запровадження царських воєвод в українських містах.
Виговський домагався, щоб царський уряд тільки гетьма­
на визнавав репрезентантом найвищої влади в Українській
державі. Посол Хитрово мусив запевнити Виговського,
що метою цієї місії є нібито зміцнення його гетьманської
влади, щоб «Військо Запорозьке було у нього в покорі».
Але насправді, як свідчить текст царського наказу, Хит­
рово мав завдання домогтися згоди гетьмана на призна­
чення воєвод у Чернігів, Ніжин, Переяслав, Білу Церк­
ву, Корсунь, Полтаву, Миргород. Порушувалося питання
про утримання цих воєвод із «ратними людьми» за ра­
хунок місцевих коштів.
Нова рада відбулася 7 лютого 1658 року в Переяславі.
Вона одноголосно підтвердила обрання Виговського; ко­
заки високо цінували його діяльність під час війни («го­
лову свою смажив, нас із лядської неволі визволяючи»).
Крім питання про воєвод в Україні та їх утримання,
царські посли від імені царя поставили вимогу про скасу­
вання козацтва в Білорусії, а також зажадали, щоб геть­
манський уряд надіслав Швеції ультиматум про прими­
рення з Москвою. З вимогами Москви Виговський та
старшина на раді вимушені були погодитися. Прийнявши
присягу Виговського, Хитрово вручив йому гетьманську
булаву та бунчук.
Своїми діями пізньої осені й зими 1657 року москов­
ський уряд продемонстрував невизнання Виговського
гетьманом. Він дав дозвіл на його переобрання в різних
містах, крім того, заручився згодою офіційних посланців
від українського уряду і Запорожжя (до речі, без їхнього
відома) на введення в Україну московських гарнізонів та
їхнє утримання за рахунок місцевих коштів. Московський
уряд продуманими тактичними ходами заклав міну, яка
могла дестабілізувати ту слабку соціальну рівновагу, що
почала складатись в Україні на початок зими 1657 року.
Бачачи зволікання царя з затвердженням Виговського
гетьманом, опозиція активізувала свої дії. Посилилось не­
вдоволення селян та міщан політикою гетьмана та його
однодумців. Плани Лісницького провалились, і хоч він
утримався в полковницькому уряді, але наслухався від
своїх однополчан такого, чого йому вистачило на все жит­
тя. В опозицію до гетьмана став полтавський полковник
Мартин Пушкар, який раніше підтримував гетьмана.
Пушкар вигідно відрізнявся від Виговського і повніше
відповідав вимогам народного лідера. Він походив з ук­
раїнців, що в умовах загостреного сприйняття етнічної
належності мало неабияке значення. З початком револю­
ції 1648 року він був у перших лавах повстанців як най­
надійніший прихильник Богдана Хмельницького, один з
найталановитіших полководців Визвольної війни. Зажив
неабиякої слави, авторитету серед старшини та рядових
козаків, став їхнім улюбленцем. Пушкар був далеко не
бідною людиною, залюбки жертвував кошти на монастирі
й церкви, допомагав бідним. Але багатство нажив не ви­
зиском селян, як Виговський та інша шляхта, оскільки не
мав таких маетностей, як вони. Відомий тільки один його
хутір Пушкарі під Полтавою. Він був одним із тих небага­
тьох козацьких старшин, які не прагнули стати подібними
до колишніх польських панів і яких обходили своєю лас­
кою і Богдан Хмельницький, і московський цар. Свої
статки Пушкар здобув у бою, а потім примножив підпри­
ємництвом. Мав трьох синів — Андрія, Кирила і Марка,
які поділяли погляди батька і всіляко йому допомагали.
Передбачаючи соціальний вибух, Пушкар вирішив
спрямувати його на усунення Виговського з гетьманства.
В літературі його дії характеризувались як боротьба за вла­
ду і за промосковський курс України. Справді, відкидати
його претензії на гетьманську булаву не можна. Проте не
маємо про це жодних даних, навіть натяків на них. Реаль­
нішою виглядає версія про намагання полтавського пол­
ковника звести на гетьманський престол Юрія Хмельни­
цького, про що тоді в Україні багато говорилося. Сумнівним
виявляється і твердження про належність Пушкаря до «про-
московського угруповання старшини». Тому що він, на
відміну від багатьох лідерів, не звертався до царя з прохан­
ням вводити в українські міста московські гарнізони.
Пушкар став керівником народного повстання проти
переорієнтації зовнішньополітичного курсу гетьмана І. Ви­
говського, його соціально-економічної політики, яка в
першу чергу були спрямована на задоволення інтересів
козацької старшини і шляхти. Звинувачення Виговського
у зраді, апеляції до московського царя були тільки тактич­
ними ходами у досягненні стратегічної мети. Пушкар не
був зацікавлений у зміцненні влади Московії над Україною
і за це не виступав. Він обстоював державну незалежність
України, правда, в союзі з Московією. Наступні події роз­
вивались уже поза його волею. Звичайно, Мартин Пушкар
також несе свою частку відповідальності, перш за все, за
створення передумов, що пізніше призвели до Руїни, все
глибшого втручання в українські справи московського
уряду і занепад Української держави.
У грудні 1657 року Пушкар зібрав полкову раду й ого­
лосив, що Виговський зноситься з поляками, кримським
ханом, назвав гетьмана зрадником і повідомив про намір
боротися з ним. Пушкар закликав немаєтне населення
покозачуватися і йти до нього на службу за відповідну
плату. Оскільки козацтво тоді було привілейованим кла­
сом, то на заклик полковника відгукнулась маса людей.
Насамперед — робітні люди, які не мали інших засобів до
існування, крім наймитування, а саме винники, бровар­
ники, пастухи, наймити та декласовані елементи з Пол­
тавського, Миргородського, Лубенського й інших лівобе­
режних полків. Незабаром у Полтавському полку зібралось
десь 20 тисяч чоловік, поділених за козацьким звичаєм на
полки та сотні. Озброєння їхнє складалося переважно з
дерев’яних київ, звідки вони й дістали назву дейнеки1. На
місцях, зокрема в околицях Миргорода, Ромнів, Гадяча,
Зінькова, почалось не тільки масове покозачення населен­
ня, а й виступи проти прибічників Виговського. У Полта­
ву прибув кошовий отаман Яків Барабаш на чолі загону
з 700 запорожців.
Стурбований таким розвитком подій, Виговський при­
близно з середини грудня переходить у наступ проти опо­
зиції. За його наказом були проведені арешти деяких при­
хильників Пушкаря і призвідців бунтів на місцях. Але
послані проти повстанців козаки Ніжинського і Стародуб-
ського (точніше — Чернігівського) полків відмовились
виконувати накази і повернулись додому. На початку
1658 року гетьман наказав стратити у Гадячі кількох Пуш-
каревих однодумців і послав у Полтаву галицького наміс­
ника Тимофія Прокоповича з вимогою не розпалювати
міжусобицю й закінчити справу миррм. Однак Пушкар
відкинув пропозицію, арештував посланця і спровадив
його до царського воєводи Колонтаєва у Камінне.
Через якийсь час полтавський полковник отримав лис­
та від Стринджі з Путивля, де той повідомляв, що везе з
собою царську грамоту на обрання нового гетьмана і жа­
лування для війська. Крім того, Стринджа просив охорони
для захисту від урядників Виговського.
Дальшому розвитку цих подій перешкодив наступ на
Полтаву карального загону, сформованого з 700 найнятих
сербів, волохів, поляків, німців та 800 городових козаків
під командою полковників Івана Сербина та Івана Богуна.
Загін мав гетьманський наказ несподівано увірватись до
Полтави й заарештувати Пушкаря. Але загін збився з сан­
ної дороги, вийшов до містечка Великі Будища, за кілька
кілометрів на північ від Полтави, і мусив там заночувати.
1 Дейнека (тур.) — у другій половині XVII століття — селянин,
озброєний дрючком, довбнею, рогатиною або іншим народним знаряд­
дям, що брав участь у повстанні на Лівобережній Україні.
Дізнавшись про це і маючи на руках царську грамоту про
нові вибори гетьмана, Пушкар почав діяти у властивому
для нього стилі — рішуче і енергійно. Він кинув проти
супротивника 700 загартованих у боях запорожців Бараба-
ша, які 5 лютого 1658 року поблизу урочища Жуків Байрак
дощенту розгромили карателів під час їхнього обіду. Так
царська грамота про нове обрання гетьмана відкрила по­
чаток збройної міжусобиці в Україні, яка й стала пре­
людією трагічної Руїни.
Наприкінці січня 1658 року подібну грамоту привезли
гетьману і Міневський та Коробка. Підбадьорений нею,
Виговський почав готувати генеральний наступ на Пушка­
ря. Від його імені Лісницький наказав ніжинському полков­
никові Григорію Гуляницькому, лубенському — Павлові
Швецю, чернігівському — Оникію Силичу та прилуцько­
му — Петрові Дорошенку привести війська у Миргород.
Але обстановка на цей час уже різко змінилась. Населен­
ня багатьох міст і сіл уже дізналося про майбутні вибори
гетьмана і перестало слухатись Виговського. Тому на за­
клик Лісницького мало хто відгукнувся. А коли військо
Пушкаря рушило з Полтавського полку на майбутню раду,
місце якої у царській грамоті запорожцям визначалось
у Лубнах, то йому ніхто не чинив ніякого опору.
У ході цих подій Пушкар отримав послання від нового
київського митрополита Діонісія Балабана, який підтри­
мував Виговського. Митрополит погрожував полковникові
прокляттям за розпалену міжусобицю і закликав того по­
каятись. Певний своєї правоти і дієвості царської грамоти,
Пушкар відповів, що «чернь» не хоче бачити Виговського
гетьманом, а сам він змириться з його владою тільки тоді,
коли за участю всієї української «черні» та «черні» Війська
Запорозького його знову оберуть гетьманом. Свої дії пол­
ковник пояснював тим, що згідно з царською грамотою
запорожці «вигреблись» із Запорожжя й об’єдналися з
«городовим Військом Запорозьким», щоб провести гене­
ральну раду для обрання гетьмана.
На початку лютого 1658 року до Переяслава прибув
Хитрово. Туди ж приїхали лояльно налаштовані щодо
Виговського старшини, митрополит Балабан з ієрархами,
представники козацтва і міщанства. Дещо пізніше до
них приєднався і Виговський зі своїми численними ро­
дичами. На попередній нараді з майбутніми учасниками
ради Виговський сказав, що «москаль» не рахується з
виборами гетьмана за давнім козацьким звичаєм і хоче
нав’язати «нам свого бороданя». «Якщо ви тепер, — го­
ворив гетьман, — піддастесь, то навіки втратите свої
права і привілеї, тому вибирайте самі, своїми вільними
голосами».
Рада у Переяславі відбулась приблизно у середині лю­
того 1658 року. Присутні одностайно обрали Виговського
гетьманом, а Хитрово затвердив їх вибір. Після цього
окольничий обнародував царські вимоги до гетьмана. Цар
велів прийняти воєводу у Чернігів, Ніжин, Переяслав та
інші міста. Вони мали відати справами «осадних людей»,
збирати подимне і податки з оренд на жалування Війську
Запорозькому та утримання московських гарнізонів. Крім
того, цар наказував вивести українські війська з Нового
Вихова і Чаусіа у Білорусії, а також повернути власникам
утікачів з Брянського, Корачевського, Путивльського та
інших московських повітів.
Дізнавшись про раду, Пушкар страшенно розлютився.
Маючи на руках царську грамоту про її проведення в Луб­
нах, він розцінив дії окольничого й Виговського як ігно­
рування Запорозької Січі та городової «черні» і через
спеціального посланця звинуватив Хитрово у порушенні
царської волі й зажадав повторної ради у Лубнах. Ведучи
залаштункову гру, Хитрово подався до Лубен на зустріч із
Пушкарем, під час якої запевнив того у царській милості
та обдарував соболями.
Тонкими політичними ходами московський уряд на­
решті протиставив одна одній дві основні сили України і
спровокував їх в міжусобну боротьбу не на життя, а на
смерть.
Гетьман Виговський, прагнучи придушити заколот, мо­
білізував полки, в яких було 20 тисяч козаків, приєднавши
до них своїх нових союзників — татар (40-тисячну орду на
чолі з Карач-беєм). В облогу була взята Полтава, біля якої
два тижні велися бої. 15 травня 1658 року бунтівників
розбили. З їхнього боку полягло 15 тисяч вояків, серед них
і Мартин Пушкар. Якова Барабаша повісили. Полтава була
спалена. Татари захопили багато людей у неволю. Вигов­
ський велів козакам відбити бранців. Запорожці втекли під
захист московського війська, яке прибуло разом із воєво­
дами, щоб стати залогами в Києві, Чернігові та Ніжині.
Воєводи злякалися й відступили зі своїми ратними людь­
ми в межі Московської держави.
Так розпочалася в Україні кривава братовбивча війна.
На цей раз громадянська війна коштувала Україні 50 тисяч
людських жертв.
Ситуація, що склалася в Україні, певного мірою була
наслідком підступної, двоєдушної політики Москви, яка
й розпалювала, й використовувала громадянську війну
в Україні.
Виговський на гіркому досвіді переконався, що за най-
лояльнішого його ставлення до Московської держави
царська політика несе згубу і йому особисто, і, головне,
Україні. Гетьман приймає рішення розірвати союз із Мос­
квою. Виговського підтримала більшість козацьких пол­
ковників зі своїми полками, а також генеральна старшина,
яка добре розуміла антиукраїнську політику Москви. Це
були найосвіченіші серед козацтва люди, які найкраще
виявили себе в минулій боротьбі українського народу з
поляками: генеральний судця Богданович-Заруцний, гене­
ральний осавул Ковалевський, генеральний писар Іван
Груша, обозний Тиміш Носач, полковники — Григорій
Лісницький, Павло Тетеря, Петро Дорошенко, Іван Богун,
Оникій Силич, Остап Гоголь, Михайло Зеленський, Ми­
хайло Ханенко, Станіслав Морозенко; брати Виговсько­
го — Данило, Костянтин і Федір, їхній дядько, овруцький
полковник Василь та небіж Ілля Виговські.
Погляди цієї старшини поділяло й духовенство, яке
чинило опір домаганням Москви скасувати давній звичай
обирати нового митрополита для української церкви віль­
ними голосами всіх архієреїв, а також спробам підкорити
українську церкву Московському патріарху. Заможні міща­
ни також стояли за незалежність України, оскільки вони
вже почали відчувати наступ Москви на їхні права.
Проте частина старшини трималася Москви. Вигов­
ський виступив з міжнародним маніфестом, пояснюючи
причини, що привели його до повного розриву і війни з
Москвою. «Ми, все військо Запорозьке, заявляємо й свід­
чимо перед Богом і цілим світом цією нашою невинною
й чистою маніфестацією, що великі війни, ведені з Поль­
щею, не мали ніякої іншої мети, як тільки оборону святої
Східної Церкви й прадідівської свободи, якої любов’ю ми
держимося. Її провадив вічної пам’яті наш гетьман Богдан
Хмельницький і канцлер наш Іван Виговський. Свої при­
ватні справи відсунули ми далеко перед славою Божою й
справами громадськими. Задля того ввійшли ми в союз із
татарами, з пресвітлою королевою шведською Христиною,
а згодом і з найяснішим королем Карлом Густавом, і всім
ми завсігда дотримували, заховували їх непорушними і
додержували вірність. Навіть і Польщі не дали ми ніколи
причини нарушити пакти, але всім додержали свято нашу
вірність, умови й союзи. І не з іншої причини прийняли
ми протекторат великого князя московського, як тільки
щоб нашу свободу, здобуту за Божою допомогою і освя­
чену кров’ю, могли зберегти, а після смерті передати по­
томкам нашим».
Далі в маніфесті говорилося, що цар московський не
справдив надій України, не виконав своїх обіцянок, не
надавав допомоги проти ворогів, розпочав трактати з Поль­
щею коштом України, наказав ставити в Києві фортецю,
щоб держати народ в ярмі, нарешті задумав зовсім знищи­
ти Білу Русь і Україну з усім Військом Запорозьким, почав
сіяти усобицю, піддержувати бунти проти гетьмана. «Мос­
ква готує нам ярмо неволі насамперед внутрішньою гро­
мадянською війною, а далі відкрито своєю власного зброєю,
без усякого приводу з нашого боку». Наприкінці в мані­
фесті зазначалося, що не на українців спадає відповідаль­
ність за нову війну, що вже розпалилася, й що вони «при­
мушені підняти законну оборону та звернутися до сусідів
із проханням про допомогу для своєї боротьби».
Оскільки Швеція на той час припинила війни й пізні­
ше формально замирилася з Москвою і Польщею, Ви­
говський зі старшиною та вище православне духовенство
з Київським митрополитом Діонісієм Балабаном прийня­
ли пропозицію про союз із Польщею, яка, будучи ослаб­
лена майже безперервними війнами, прагнула знову при­
єднати козаків, обіцяючи Україні самостійність у межах
Речі Посполитої. 16 вересня 1658 року в місті Гадячі ук­
ладено трактат про унію України з Польщею, за яким
Україна на рівних правах входила до федерації Польщі та
Литви як «Велике князівство Руське».
Однак Гадяцький договір, навіть ратифікований сей­
мом Речі Посполитої, практично не набрав життя. Ук­
раїнський уряд на чолі з гетьманом Виговським припус­
тився серйозного прорахунку, не зваживши на потужні
антипольські настрої в українському суспільстві. На пам’яті
народу були і тяжке його становище під час панування
Речі Посполитої, і кровопролитні повстання та війни, які
жорстоко придушувалися карателями, нерідко попри щед­
рі обіцянки, і гоніння на православну віру. Тяжким був би
і військовий союз з Кримським ханством, що його ще
раніше відновив Виговський. Усе це, замість того щоб
зняти гостроту соціальних суперечностей, ще більше їх
посилило. Цим скористалася опозиція, до якої почали
поступово прихилятися й деякі сподвижники Виговського,
серед яких був і Іван Богун. Особливо негативно сприй­
няли рядові козаки пункт Гадяцького трактату про нобілі­
тацію1 старшини. Сам Виговський отримав тоді міста Ли-
сянку, Любомль, Смілу (через останню різко загострилися
відносини з Ю. Хмельницьким), а його брати — Стеблів,
В’язівок та ін.
Царський уряд був дуже стурбований Гадяцьким трак­
татом і пішов навіть на серйозні поступки гетьману, але
до російсько-українських переговорів з цього приводу не
дійшло. Громадянська війна переросла у війну з Мос-
ковією, яка відкрито стала на бік опозиції. Після невдалої
спроби Данила Виговського та Івана Богуна вибити царські
війська з Києва питання про поступки було знято з по­
рядку денного.
Зібравши раду, Виговський узгодив з нею план кампанії
по розгрому опозиції та царських військ на прикордонні.
Головний удар мусили завдати об’єднані сили козацьких
і татарських військ під командуванням мурз Канмамета,
Урака та Булата. Ці війська мали взяти Путивль, Сівськ,
Суми, Недригайлів, Царевоборисів, Кам’янське та інші
«порубіжні міста». Виговський швидко перетнув тодішні
кордони, але надовго загруз, упродовж цілого місяця об­
лягаючи Кам’янське. Ординці вчинили напади на Недри­
гайлів та Царевоборисів, але після цього їхні головні сили
повернули до Криму. Іван Нечай розбив царські війська
на Стародубщині (Мглин), а глухівський сотник Пилип
Уманець узяв в облогу загін царських військ під Новгоро-
дом-Сіверським. Але противна сторона не сиділа склавши
руки. На кордонах почало збиратися велике царське вій­
сько, яке здійснювало рейди в глиб України. Опозиція,
'Нобілітація — надання дворянського титулу, шляхетства
посилена допомогою з Росії, розв’язала активні дії на Лі­
вобережній Україні. Так, 1. Донець і котельвянський со­
тник Степаненко розгорнули наступ на Полтаву, де роз­
ташувалася залога полковника Ф. Гаркуші. Одночасно
рушили в наступ І. Іскра, який оголосив себе наказним
отаманом, С. Довгаль, який назвався миргородським пол­
ковником, і сотник Остап Воропай. Місце страченого
Я. Барабаша посів новообраний кошовий отаман Іван Без­
палий, який отаборився в Ромнах. 12 грудня 1658 року на
допомогу останньому прийшов з військами князь Г. Ро-
модановський, а пізніше, уже в січні 1659 року — військо
під командуванням князів С. Пожарського, С. Львова,
Ф. Куракіна. Таким чином, в тилу у Виговського сконцен­
трувалася величезна армія, і гетьман мусив відступити.
Саме тоді до Ромен з Гадяча гіідоспів І. Іскра. На шляху
до Лохвиці в селі Піски його зустрів загін гетьманських
військ під командуванням І. Скоробогатька. 22 січня Іск­
ра тримав оборону, а 23 січня 1659 року його загін було
винищено, сам Іскра з старшиною Ободом загинули.
Війна ставала все масштабнішою, обидві сторони ки­
дали в бої нові й нові резерви. Але в той час як Річ Пос­
полита надавала Виговському скоріше символічну допо­
могу, а Кримське ханство обмежувалося короткочасними
походами, царська Московія поступово нагромадила на
кордонах могутнє військо, яке все активніше проводило
операції в Україні, не спиняючись перед тяжкими ре­
пресіями. Особливо «відзначився» князь Ю. Борятинський.
Після невдалої спроби Д. Виговського взяти Київ він,
ходячи на лови за «изменниками», сплюндрував і випалив
околиці міста, вирубав і повісив чимало мирних жителів.
Небезпідставно Гуляницький гостро дорікав царському
послу за те, що «безпрестанние войска свои на нас с свое­
вольниками насилает и многие места выжгли и высекли,
взяв за присягою и поругательство над християны чинит,
пуще бусурманов турков и жидов; лутчи да быть у турка,
а нежели у москалей». Поели Виговського, які вимагали в
царя не втручатися в українські справи і повернути назад
свої війська, були заарештовані. Опозиція, відбиваючи в
урядових військ міста й села, жорстоко мстилася за ре­
пресії, не спиняючись перед умовляннями та заборонами
деяких царських воєначальників. Зі свого боку Виговський
все жорстокіше намагався придушити опозицію.
На початку лютого 1659 року він розбив ворожі вій­
ська під Переяславом, про що сповістили Європу деякі
друковані «летючі листки» (газети). 14 лютого Виговський
підійшов до Миргорода, де засів один із лідерів опозиції
С. Довгаль, і запропонував його жителям здатися. Листи
гетьмана та агітація миргородського протопопа Пилипа
схилили миргородців до згоди. Довгаль мусив капітулюва­
ти разом зі своїми військами. Московський загін, що був
при ньому, роззброїли, пограбували і відпустили на всі
чотири сторони. Гетьман рушив після цього на Гадяч,
Хорол, Сорочинці й Грунь, розбиваючи на шляху загони
опозиції. Юрій Немирич вів боротьбу за Лохвицю. Тоді ж
тяжкі бої розгорнулися під Мстиславом, де в наступ пе­
рейшли війська Івана Нечая та Самійла Виговського. Геть­
ман у цей час наштовхнувся під Грунню на значний опір
опозиції, після чого взяв в облогу Зіньків, де укрився з
двома тисячами запорожців та царськими військами Іван
Силка, що проголосив себе наказним гетьманом. Облога
міста затяглася. Не допоміг і прихід з-під Лохвиці Юрія
Немирича. Після кількох невдалих штурмів Виговський
відступив і рушив на захід, узявши на шляху Веприк, Ра-
шівку, Мошенки, а потім повернув до Чигирина. Коман­
дування над гетьманськими військами на Лівобережній
Україні було покладено на Г. Гуляницького. Тим часом зі
сходу на Київ посунула потужна лавина царських військ,
яка налічувала понад 100 тисяч вояків.
Цими військами командували князі О. Трубецькой,
С. Пожарський, Г. Ромодановський, С. Львов, Ф. Куракін.
До них приєднався із загонами сил опозиції І. Безпалий.
На шляху царських військ стояли гетьманці ніжинського
полковника Г. Гуляницького, на якого було покладено
командування на Лівобережній Україні, а також прилу­
цького полковника Петра Дорошенка. Гетьманці стояли
відповідно під Конотопом та Срібним. Ромодановський і
Безпалий узяли Лохвицю, потім Срібне, причому останнє
місто вирубали упень і спалили. Майже одночасно обло­
жили в Конотопі Гуляницького. Невдовзі сюди стягнулися
всі царські війська, які вийшли із Слобожанщини. Гуля-
ницькому вже не вперше було приймати оборону фортець,
то й цього разу він зі своїми ніжинськими та чернігів­
ськими козаками хоробро протистояв ворожим військам,
завдаючи їм великих утрат. Не допомагали ані штурми, ані
підкопи з мінами, ані постійне бомбардування артилерією.
Навіть Самовидець, який негативно ставився до Вигов-
ського та його сподвижників, і той відзначив хоробрість і
вправність обложених. Коли царські війська почали роби­
ти перед собою земляний вал, щоб засипати рів перед
містом, то землю ту обложенці під час вилазок тягали в
Конотоп і збільшували свій вал. Царські війська задоволь­
нялися тим, що чинили рейди, внаслідок чого були спалені
Борзна й передмістя Ніжина.
Успішна оборона Конотопа дала змогу гетьману Ви-
говському виграти час і зібрати чимале військо, яке разом
з невеликими загонами сербів, німців, поляків та молдаван
нараховувало близько шістдесяти тисяч. Окрім іншого, він
добився і того, що сам хан Мухаммед-Гірей IV разом із
сорокатисячною ордою рушив йому на підмогу. Українські
й кримські війська з’єдналися на Крупич-полі. Підійшов­
ши до Конотопа, Виговський залишив орду, яка за річкою
Соснівкою поділилася на дві частини. Сам же гетьман на
чолі решти війська вдарив на царські сили і завдав їм
значної шкоди. Побачивши нечисленне військо гетьмана,
князь Пожарський рушив за ним, а коли воно стало тіка­
ти (як виявилося потім, умисне), кинувся навздогін. Коли
Пожарський перетнув за втікачами річку, то опинився в
пастці біля села Соснівка. Із засідки з двох боків на його
військо вдарили резервні козаки Виговського та орда. Од­
ночасно широко розлилася річка, яку встигли загатити
люди Виговського, котрі на додачу зруйнували міст, що
унеможливило відступ старим шляхом. Таким чином, Ко­
нотопська битва відбулася за сценарієм, подібним до Ба-
тозької битви, але масштаби втрат виявилися значно біль­
шими. Внаслідок Конотопської катастрофи на полі бою
полягло близько сорока тисяч царського війська, а п’ят­
надцять тисяч, у тому числі з півсотні воєвод, були взяті
в полон.
До полону потрапив і сам Пожарський. Також ходили
чутки, що воєвода Ромодановський був поранений і навіть
убитий. Насправді ж Ромодановському вдалося втекти до
своїх. У Конотопській битві Виговський втратив чотири
тисячі козаків, а хан — шість тисяч ординців. Самійло
Величко записав з цього приводу: «Отак винагороджено
було, Бог так зволив, розором і кров’ю війська і його (По-
жарського. — Авт.) власного, невинне пролиття крові сріб-
лянських мешканців і розор міста, що їх учинив По-
жарський, бо з тої поразки міг утекти до свого обозу під
Конотоп хіба той, хто мав крилаті коні». 9 липня 1659 року
союзники вдарили на царське військо, яке ще стояло під
стінами Конотопа, й воно мусило відступати до Путивля
«оборонною рукою», тобто табором, відбиваючись від на­
сідаючих козаків і татар. Конотопська битва мала над­
звичайно широкий резонанс у Європі. В Москві звістка
викликала велику тривогу, адже після «смутних часів» ще
ніхто так не загрожував їй. С. Соловйов так описав події:
«Цвіт московської кінноти, що відбув щасливі походи
1654 і 1655 років, загинув у один день, і ніколи вже після
того цар московський не був у силі вивести в поле такого
блискучого війська. В жалібній одежі вийшов цар Олексій
Михайлович до народу, й жах напав на Москву». Цар звелів
готуватися до оборони і навіть сам наглядав над земляни­
ми роботами. До Москви почали прибувати біженці, по­
ширилися чутки, що цар виїде за Волгу, в Ярославль.
Виговський і справді готував наступ на Москву, але не­
вдовзі, коли татари почали чинити наскоки за кордон, був
змушений відмовитися від свого наміру. Почалося з того,
що Сірко вдарив на Крим і ногайські улуси і завдав там
великої шкоди. Це стало приводом для повернення хана
на батьківщину. Він залишив Виговському лише невелику
частину свого війська. З тилу Шереметев та Борятинський
посилили свої рейди з Києва, і Виговський мусив послати
свого брата Данила, щоб той узяв Київ, але й цього разу
того спіткала невдача. Сам гетьман повернув свої сили
проти опозиції і знов узяв Миргород, Веприк, рушив на
Гадяч, де засів полковник Апостол. Але опозиція не при­
пиняла боротьбу. Коли князь Трубецькой — згідно з волею
царя — вже хотів запропонувати Виговському мир на умо­
вах договору 1654 року, до нього прибув представник опо­
зиції ніжинський протопіп Мефодій Филимонович і заявив
про підготовку повстання в тилу Виговського. На чолі
добре законспірованої змови стояла група козацької стар­
шини, яка висунула своїм лідером Богданового сина (фак­
тично керував усім Яким Сомко, дядько Юрія Хмельни­
цького). До змовників належали наказний ніжинський
полковник Василь Золотаренко (брат славетного Івана
Золотаренка, що поліг у 1655 році, та третьої дружини
Богдана Хмельницького — Ганни), переяславський пол­
ковник Тиміш Цицюра, Іван Богун, Іван Сірко та інші.
На Січ було послано від імені Юрія Хмельницького Івана
Брюховецького. Ці лідери були значно сильніші й авто­
ритетніші, ніж ті, що діяли в 1658 — першій половині
1659 року. їхній виступ якраз після Конотопської битви
пояснюється острахом перед фактичним запровадженням
у життя Гадяцького трактату, послабленням Росії як імо­
вірного союзника в боротьбі проти Польщі і, звичайно,
можливою війною з Московією, що протікала б переваж­
но на Лівобережжі (основу опозиції знову складала стар­
шина лівобережних поляків).
Повстання проти Виговського почалося в Переяславі,
де діяв Т. Цицюра та сотник Василь Лихий. За свідченням
Самовидця, Цицюра викликав до себе поодинці прихиль­
ників Виговського, а там наказував їх в’язати, а потім
страчувати. Оволодівши Переяславом, Цицюра послав гін­
ців по допомогу до царських воєвод у Київ і отримав її.
Після цього заколотники взяли Ніжин. Скориставшись
тим, що Гуляницький від’їхав до Корсуня, вони тихо уві­
йшли до міста й подали сигнал для виступу. За одну годи­
ну захоплені зненацька прихильники Виговського та п’ять
польських хоругов були винищені. Третім значним містом,
яке виступило проти Виговського, став Чернігів. Потім
повстання охопило значну частину Лівобережної та Сі-
верської України. Саме тоді вбито Юрія Немирича, коли
він їхав до Чигирина. Про початок повстання дано знати
царським військам, і невдовзі Ромодановський виступив
у похід на Полтаву й Пирятин, а Трубецькой — на Ніжин.
У Переяславі на Трубецького чекав уже Безпалий, а на
півдні діяв Сірко. Гетьманом було проголошено Юрія
Хмельницького, хоч обрали його пізніше, а наказним геть­
маном став Я. Сомко. Повстання перекинулося й на Пра­
вобережну Україну, де його очолив Іван Богун.
Виговський врятувався випадково. Один із змовників
розповів про підготовку виступу проти нього на сповіді.
Священик відмовився відпустити йому гріхи, і тоді змов­
ник розповів про наміри опозиції Виговському, і той встиг
утекти. Гетьман тоді віддав рішучі накази про страту Бо-
гуна й Сірка, але останні випередили його і встигли вже
перебити кілька десятків визначних прихильників Ви­
говського. Іван Груша, якого гетьман послав до короля, із
сльозами на очах розповідав у Львові про те, що лише
з його полку змовники винищили дванадцять хоругов ра­
зом з їх дружинами та дітьми. Данило Виговський у цей
час благав Потоцького, командувача польськими війська­
ми, щоб той подав допомогу для походу на Чигирин та
Смілу. В столиці тримала оборону невелика залога С. Гу-
ляницького. У Смілі перебувала Катерина Хмельницька —
дружина Д. Виговського.
За короткий час Виговський опинився в надзвичайно
тяжкому становищі. Його військо тануло на очах, пере­
ходило до Юрія Хмельницького. Слід віддати належне
гетьману, він, бачачи свою поразку, відмовився шукати
допомоги у турків і татар, як йому дехто пропонував. Була
також думка йти у Білорусію до І. Нечая, аби разом про­
довжувати боротьбу. Але Виговський був реалістом і ро­
зумів, що такі дії призведуть лише до подальшого спусто­
шення України. Він вирішив використати останній шанс:
апелювати до козацької ради, тим більше, що чимало ко­
заків правобережних полків віддавали йому перевагу перед
набагато слабшими від нього політиками в особі Юрія
Хмельницького, Я. Сомка, В. Золотаренка. У середині
вересня 1659 року в Германівці на Київщині зібралася рада.
Але це була «чорна» рада, де головну роль відігравали ко­
зацькі низи. Прихильників Виговського не хотіли слухати
і навіть убили декого з них. Значна частина війська Ви­
говського переметнулася тоді на бік Юрія Хмельницького,
а сам гетьман мусив рятуватися втечею. Цікаво, що після
того, на початку жовтня 1659 року, Виговський зустрівся
з представником Яна-Казимира, його «покоєвим» (Іваном
Мазепою), і передав королю та коронному канцлеру лис­
ти, в яких прохав допомогти визволити з Чигирина свою
дружину і заопікуватися в разі потреби своїм малолітнім
сином Остапом, який перебував у батьків гетьмана. Але й
тут йому не вдалося досягти мети. Підмоги він не отримав,
а Чигиринський замок капітулював. Олена Стеткевич і все
майно Виговського були передані Юрію Хмельницькому,
який став гетьманом після ради в Білій Церкві.
Виговський остаточно переконався, що його справа
програна. У своєму листі до Яна-Казимира від 29 грудня
1659 року він, між іншим, зазначив: «У минулі роки сила
козаків ослабіла, хвилюючися в бурях міжусобиці. Най­
більші полки погинули: сорокатисячний полтавський, три-
дцятитисячний миргородський, а прилуцький, іркліїв-
ський — знищені зовсім. Міста і села поросли кропивою...
Одні з козаків полягли на місці в нищівних кривавих бит­
вах, а інші — потрапили в орду разом із жінками. Отже, все
козацьке військо, з’єднане разом, насилу склало 40 000...»
Коли до Виговського прибули посли Ю. Хмельницького,
канівський полковник Лизогуб і миргородський полков­
ник Лісницький, з проханням віддати булаву й бунчук
новому гетьману, він не заперечував, сказавши: «Я не для
себе її (булаву) тримав». Потім він передав клейноди з
гінцями Хмельницького, пославши у зворотну путь і бра­
та Данила. Але Данило, потрапивши у вир подій, був по­
ранений, потім його узяли в полон під Лисянкою й видали
царським військам. 10 листопада 1659 року біля Калуги
Данило помер. Поховали його в селі Горньому. Пізніше
тіло гетьманового брата перевезли в Чигирин. За деякими
даними (в це вірив і сам Виговський), Данила було по-
звірячому закатовано. Але більше підстав є вважати, що
брат колишнього гетьмана помер у дорозі від ран. При­
наймні, Юрій Хмельницький посилав потім до І. Вигов­
ського слугу брата Данила, який був присутній при останніх
хвилинах його життя. Слуга мав запевнити колишнього
гетьмана, що смерть його брата була природною.
17 жовтня 1659 року в Переяславі Юрій Хмельницький
під тиском князя Трубецького (в оточенні його численних
військ) підписав новий договір з Росією (Переяславські
статті, або «14 статей»). Серед умов нового договору були
й такі, що зобов’язували Ю. Хмельницького до видачі
цареві всіх Виговських. Після Данила вдалося арештувати
ще трьох родичів колишнього гетьмана — троюрідного
брата, овруцького полковника Василя, двоюрідного брата
Юрія та племінника Іллю, які почали служити Івану Ви-
говському лише після Гадяцького трактату. 22 вересня
1659 року в тяжких кайданах їх вислали з Києва до Мос­
кви, а звідти у Тобольськ. Там за дозвіл звільнити їх від
кайданів було бито батогами і знято з посади місцевого
жителя, українського шляхтича Г. Костелецького. Юрій та
Ілля Виговські були заслані потім до Якутська, де вони,
очевидно, й закінчили своє життя.
Колишній гетьман через Хмільник і Полонне відступив
у кінці 1659 року до Степані й Дубію. Звідти він 15 січня
1660 року повідомив короля про те, що Богун, Сірко, Зе-
ленський, Гоголь і Багно зі своїми полками напали на Бар,
де знаходилася залога прихильника Виговського— ГТроску-
ри. Місто було взято, але замок вистояв, хоч Проскура при
цьому загинув. Утративши близько чотирьох тисяч війська,
Богун і Сірко відступили. У лютому 1660 року Виговський
спробував узяти реванш і вибити подільського полковни­
ка О. Гоголя з Могилева-Подільського, але, очевидно, без
успіху. Врешті він осів на українських землях, що тоді
перебували під владою Речі Посполитої, бо повернення на
Гетьманщину для нього було рівнозначне смерті. Щоправ­
да, у травні 1662 року він провадить якісь секретні пере­
говори з Юрієм Хмельницьким, можливо, з приводу по­
вернення.
Ян-Казимир, цінуючи Виговського як впливову в Ук­
раїні особу та ініціатора Гадяцького трактату, надав йому
Барське староство та Київське воєводство. Останній титул
був ефемерний, але давав звання сенатора Речі Посполи­
тої. Місто Бар на Поділлі стало місцем постійного меш­
кання Виговського. У 1662 році Виговський побував у
Львові разом з Ю. Любомирським, коронним маршалом,
відомим польським воєначальником. Про цю подію свід­
чить львівський мемуарист М. Голинський, який навів
також стислий опис зовнішності колишнього гетьмана:
«Людина висока, ніс великий, борода жовта». З інших
джерел відомо, що Виговський того ж року записався до
Львівського православного братства.
Але незабаром відносно мирному життю Виговського
прийшов край.
На той час гетьманська Україна розкололася на дві
частини (Правобережну та Лівобережну), кожна з яких
була відповідно автономною областю в складі Росії та Речі
Посполитої і мала свого гетьмана. На Правобережній Ук­
раїні гетьманом у 1662—1665 роках був Павло Тетеря,
«швагер» Виговського, який одружився з удовою його бра­
та Данила. Незважаючи на родинні зв’язки, на те, що
обидва були визначними сподвижниками Богдана Хмель­
ницького, відносини між Виговським і Тетерею в цей
період значно загострилися. Саме в цей час відбувся не­
вдалий похід Яна-Казимира на Лівобережну Україну, коли
частина козацької старшини вирішила виступити проти
короля. Після закінчення походу на Правобережній Ук­
раїні вибухнуло потужне повстання проти Речі Посполитої
та гетьмана Тетері, яке очолював Дмитро Сулимка. В цьо­
му повстанні брали участь С. Височан, І. Сірко, Скидан
та ін. Проти повсталих виступило польське військо, керо­
ване полковником Себастіяном Маховським, але повсталі
змусили його відступити і засісти у Білій Церкві. Самі ж
повсталі на чолі з Сулимкою оволоділи Лисинкою й Ста­
вищами на Київщині. Однак на допомогу Маховському
прийшов Тетеря з підлеглими йому козаками. Вони ро­
зірвали кільце облоги, Сулимка відступив, а потім його
загони було розбито під Рокитною, де отаман і загинув.
І хоча Виговський не втручався у військові дії, які розгор­
нулися на Правобережжі, та коли було схоплено вождя
повстання на Правобережжі Дмитра Сулимку, то перед
стратою він свідчив, що Виговський був «мотором всіх
нинішніх бунтів».
П. Тетеря написав листа королю, в якому підтримав
звинувачення проти Виговського, що той нібито був ор­
ганізатором повстання на Правобережжі проти Польщі,
таємним прибічником московського царя, і додав, що Ви­
говський, мовляв, є спільником Сірка. Король не повірив
Тетері й написав Виговському прихильного листа, в якому
просив його придушити повстання. Тетеря сфальсифікував
документи на підтвердження безпідставних звинувачень
колишнього гетьмана України й розіслав повсюди листи.
Крім того, він заручився підтримкою Маховського. Разом
вони вирішили знищити Виговського. Треба зауважити,
що в минулому Виговський зробив добро полковникові
Маховському — викупив із неволі двох його небожів.
На початку березня 1664 року Виговський як київський
воєвода видав універсал, скликаючи шляхту Київського
воєводства на сеймик до Житомира. Однак розіслані пов­
сюди листи Тетері зробили свою справу. Шляхта скрізь
уже волала, що Виговський зрадник. Для з’ясування спра­
ви Виговський вирішив побачитися з Тетерею, але не за­
став його ні в Білій Церкві, ні в Рокитному. Саме в цей
час колишнього гетьмана запросили в Корсунь, де Тетеря,
Маховський та декілька польських воєначальників прово­
дили нараду.
Колись Павло Тетеря був близьким приятелем І. Ви­
говського. Він же був і родичем йому, бо перша його
дружина доводилась сестрою Виговському. Але тепер він
уважав І. Виговського за найбільшого свого ворога, бо
боявся, що той скине його з гетьманства. Була ще одна
причина ненависті Павла Тетері до Виговського. Оженив­
шись з удовою Данила Виговського, донькою Богдана
Хмельницького, П. Тетеря захопив усі Богданові скарби й
загарбав усе добро бездітного Данила Виговського, яке
мало перейти братам. І. Виговський вимагав, щоб Тетеря
повернув родинне добро, але той цього не зробив, а ще
більше зненавидів колишнього гетьмана.
«...Не підозрюючи нічого, Виговський прибув до Кор-
суня і став на квартирі в одного міщанина. До його зараз
прийшов Маховський і оповістив, що він засудив його за
зраду Польщі на смерть. Оповістивши Виговському свій
присуд, Маховський вийшов з хати і поставив сторожу
з польських жовнірів коло сінешніх дверей.
Виговський стояв серед хати як непритомний. Він по­
чував, що попався в руки свого ворога, що неминуча смерть
жде його за порогом. Усе його тривожне життя, усі події
його віку майнули перед ним, неначе ряд узорців на довгій
паперовій смузі — майнули події все криваві, неспокійні:
і полон у татар, і битви гетьмана Богдана, і його служба в
Богданових походах, і страшна битва під Конотопом, де
він одбивався од Москви, де полягли десятки тисяч мос­
ковського війська, і Гадяцька умова, і ласка короля. Лис­
точки книги його життя перегортались швидко, неначе од
вітру шелестіли... От він сам вступає на місце великого
Богдана, він сам гетьман і великий князь України, надаро-
ваний великими маєтностями, багатий і славний на всю
Україну; от він воєвода і сенатор, а може, й знов гетьман
і великий князь... і якийсь нікчемний полковник Махов­
ський перетне нитку його життя, поверне в порох його мрії,
потопче ногами його палкі бажання й його мертве тіло.
В хатині було тихо, як в домовині. Був ранок 9 марця
(березня). Сонце пишно зійшло і осяяло усю хатину, під­
живило мертвоту тиші. Виговському стало невимовно важ­
ко на серці. Йому забажалося жити і добуватись слави. Він
опам’ятувався і пожалів, що не взяв з собою козацької
сторожі.
“Піду скажу Маховському, щоб дозволив мені поклика­
ти священика, щоб дозволив висповідатись і запричаститись
перед смертю, а через священика я дам знати, що мене
хотять зараз згубити з світа... Може, обізвуться міщани,
стануть за мене, заступляться за мене козаки...” — подумав
Виговський і раптом одчинив двері і вийшов надвір.
— Дай мені, полковнику, священика! Дай мені хоч
висповідатись та заприча...
Здичілий і звірюкуватий Маховський скомандував жов­
нірам. Жовніри випалили з рушниць, і Виговський зва­
лився і, як сніп, упав на одвологлу землю.
— Невже я впав од польських куль? Невже мене вбили
поляки, котрих я так любив? — промовив Виговський і
вхопився за серце. Жмені його були повні крові. Він мах­
нув рукою і забризкав кров’ю лице й очі Маховському...
— Олесю моя дорога! Сину мій! — ледве промовив
Виговський, і його голова впала на землю.
Збіглися міщани та козаки, внесли в хату мертвого Ви-
говського і поклали на лаві. Хоч Виговського не любили
за його прихильність до Польщі, але лиходійний вчинок
полковника Маховського, котрий без суду й позовів пока­
рав смертю сенатора і воєводу, цей розбійницький, само­
правний вчинок збурив увесь Корсунь і підняв усіх проти
Маховського. Маховський мусив тікати з Корсуня.
Звістка про убійництво Виговського швидко дійшла до
Бара. В Барі добре знали Маховського, знали звірячі но­
рови цього польського гайдамаки. Виговська вся отерпла
й охолола, зачувши про такий самоправний вчинок Ма­
ховського. Вона впала, як сніп, на руки своєї приятельки
Грушової та невістки Стеткевичевої.
В Барському замку все стривожилось. Усі сподівались,
що лютий Маховський, ворог покійника Виговського, от-
от незабаром з’явиться з своїм полком під Баром, нападе
на замок, спалить, знищить і заграбує усе добро, повбиває
усю сім’ю й рідню Виговського.
Комендант замку, брат Виговської, Юрій Стеткевич
зараз дав приказ полагодити вали та частоколи кругом
замку, звелів лаштувати гаківниці, поставити їх на валах,
на башті узброїв двірських козаків, навіть наймитів, пода­
вавши їм рушниці. Чутка про убійництво Виговського
швидко пішла по околицях. Дрібна православна шляхта,
близькі й знайомі Виговського, православні пани споло­
хались: вони боялись, що загін Маховського от-от вчинить
напад і виріже впень усіх православних шляхтичів, прихиль­
ників Виговського. Шляхта повтікала до Бара, зібравши
спохвату деякі дорожчі пожитки та скарби. Увесь замковий
двір сповнився втікачами. Діти підняли плач, жінки попе­
релякувались, поховались у садках за валами, в льохах,
5 Усі гегьманн України
у пивницях. Юрій Стеткевич давав усьому лад та порядок,
роздавав харч втікачам, роздавав рушниці та усяку збрую.
Виговська боялась і за своє життя, і за життя свого
сина. Юрій Стеткевич звелів їй і всім жінкам лаштуватись
в дорогу, щоб переховатись в густих лісах, доки мине не­
безпечність. Позапрягали карети та шарабани, набрали
чимало харчів. Виговська й Маруся Стеткевичева з Гру­
шовою позабирали скарби і поховали їх у возах. Забравши
на вози усіх жінок та дітей, Юрій Стеткевич завіз їх в гус­
ті барські ліси і сховав у страшні гущавини грабового лісу
в глибокій долині, куди трудно було доступитись загонам
Маховського. У вузькій долині на маленькій прогалині,
закритій кущами ліщини та вільхи, під самим грабовим
лісом поставили вози та шарабани. Весна була рання, але
холодна й вітряна. Одвологла мерзла земля пустила густий
опар, неначе куріла димом. Усі позлазили з возів і поста­
вали мовчки між грабами та столітніми дубами: усі боялись
навіть голосно говорити. Земля на прогалинці вкрилась
зеленою травою. Синій та білий ряст манячів поміж ку­
щами. Жовтогаряча кульбаба вкривала прогалину, неначе
хто розкидав по траві зірки. Остапко й весела дочка Юрія
Стеткевича Христина кинулись бігати по траві та рвати
ряст і заговорили голосно. Малий хлопець почав перегу­
куватись з Христиною. Виговська впинила їх і заборонила
говорити голосно. Усі притихли й ущухли і говорили ти­
хенько, неначе коло домовини, в котрій лежав покійник.
Настав вечір. Вже й надворі смерклось. Виговська не
звеліла розкладати багаття, щоб часом жовніри Махов­
ського не вгляділи диму та огню і не догадались, де вона
ховається. Вітер жалібно гув між голим гіллям. Ліс коли­
вався на взгір’ях зверху донизу, неначе море на вітрі, а в
долині в затишку було тихо. Чорна ніч впала на чорний
ліс і неначе вкрила його трауром по Виговському. їжа
нікому не йшла на думку. Усі полягали в шарабанах і
поснули міцним сном. Спали й погоничі на соломі на
возах. Тільки коні, поприв’язувані коло возів, хропли та
прихкали, тереблячи на ввесь рот овес. Одна Виговська не
спала. Сон втік од її очей і неначе сховався в густому лісі.
Вона сиділа в здоровому шарабані коло сонного Остапка,
і важкі, сумні думи низько похилили її голову, як важкий
сніг похиляє гілля зеленої сосни. Зійшов місяць і блиснув
через тонкі хмари, що гнались одна за другою, неначе
бігли наввипередки. Блиснув місяць, і вирнула з чорної
темряви постать Олесі, вся закутана в сумний чорний убір,
виглянуло її повне зблідле лице, смутне чоло та заплакані
очі. Вона згадувала свої дівочі літа молоді, згадувала, як
вони побрались з Виговським, пригадала свої палкі мрії,
котрі Виговський справдив неначе якимись чарами, зга­
дувала і його самого, як угляділа його колись на баскому
коні в Києві, всього в оксамиті, в кармазинах, в золоті,
пишного й гарного, як намальованого на картині. І сльо­
за за сльозою покотилась з її очей і впала на її повні білі
руки...
— За що ти, Боже, наслав на мене одну таку велику
кару? За які мої провини? — тихо промовила Виговська
і підвела свої смутні очі вгору.
А над лісом пишно блищав місяць і неначе летів на­
зустріч швидким хмарам. Ліс шумів на горах, аж гілля гнув,
і не дав одповіді. Виговська пригадала звірячий вид Ма-
ховського. Коло неї в ногах стояла рушниця, набита на­
боєм. Помста закипіла в її серці, як окріп на великому
жару. Вона вхопилась руками за рушницю і була б рада,
якби Маховський в той час напав на табір, всадити йому
кулю в самісіньке серце.
Три дні й три ночі ховалась Виговська з приятельками
в лісах. Виговська, Грушова і всі жінки держали напоготові
набиті набоями рушниці про всяк час. До Бара дійшла
звістка, що Маховський повернув на Черкаси і не має на
думці вчинити напад на житло Виговського. Тоді Вигов­
ська вернулась в замок і послала вірного шляхтича до
Корсуня просити в Маховського, щоб він вернув їй тіло
Виговського.
Виговська спостерегла, що на Україні починається
велика Руїна, що пробувати в Барі неспокійно й небез­
печно од усякого нападу і поляків, і козаків. Вона по­
становила перебратись на життя в Руду, в далеку Гали­
чину, куди не заходили ні польські, ні німецькі загони.
Брат Виговської Юрій зараз-таки, не гаючи часу, пере­
віз все її добро в Руду.
Виговській вдалося-таки випросити в поляків тіло сво­
го чоловіка, і вона поховала його в скиті коло Гніздичев-
ської Руди в склепі Хрестовоздвиженської церкви.
Недовго після тієї страшної події жила Виговська. Пе­
реполох в Барі, блукання по барських лісах та пущах в не-
5*
году, переїзд до Руди ранньою весною в сльоту та холоди
порушили її здоров’я. Почуваючи близьку смерть, вона
написала духівницю, в котрій одписала свої скарби і спад­
щину своїм родичам, близьким і далеким, і всім своїм
слугам, згадала навіть про княгиню Любецьку та пані Су-
ходольську, котрі колись ставали на дорозі до шлюбу з
Виговським. Багато скарбів та маетностей свого мужа і усі
свої маєтності в Могилівщині, коло Орші, вона записала
на церкви та монастирі, а свою французьку карету та рид­
ван одписала єпископові львівському на спомин душі.
Померла Олеся Виговська в маї (травні) 1664 року.
«Неспокійне було життя й сумна й нечесна була смерть
гетьмана Івана Виговського, доброго, щирого патріота,
тонкого політика, оборонця прав України, чоловіка вели­
кого розуму та європейської просвіти.
Виговський щиро любив Україну, встоював за її полі­
тичні й національні права, дбав про науку й просвіту на
Україні, був, може, вищий за усіх своїх сучасників, окрім
гетьмана Богдана та Немирича. Його можна поставити
врівні з найліпшими діячами тих часів, з Богданом Хмель­
ницьким, Дорошенком, Мазепою. Не любив він Москви
за її непросвіченість і постеріг, що Москва не додержить
свого слова, одніме привілеї, коли почала ще за живоття
Богдана ламати Переяславську умову, піддержувала Поль­
щу на погибель Україні. Але його польська і шляхетська
політика була несвоєчасна й антинародна. Гадяцькі пунк­
ти — це найвищий акт автономії України за усю її коза­
цьку історію. Але Виговський не спромігся його здійснити,
і цей акт зостався тільки актом на папері...»
1 І. Нечуй-Левицький. «Гетьман Іван Виговський».