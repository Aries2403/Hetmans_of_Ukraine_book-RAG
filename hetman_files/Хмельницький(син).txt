Юрій-Гедеон Венжик Богданович Хмельницький(син)
(1641-1685)
Молодший син Богдана Хмельницького. Проголошений гетьма­
ном ще за життя батька, він тричі буде тримати гетьман­
ську булаву, але жодного разу не зможе її втримати та
стати врівень батькові.
Ю. Хмельницький не мав таланту державного керівника.
Потрапляючи у залежність то до російського уряду, то до
польського, то до татар та турок, Юрась Хмельниченко
втратив підтримку у козацтва та простого люду.
Життя нещасливого сина славетного Богдана закінчилося
трагічно...
У народній легенді XIX століття переповідалось, що
«Хмельниченко, обусурманившись, збив пушкою з гори
верх батьківської церкви, бажаючи дістатись батьківських
грошей, які, кажуть, були замуровані на горищі церкви.
Він прийшов за ними до Суботова, та боявся, бо тут сто­
яло військо, то вже зі злості хотів розбити церкву.
...Хмельниченко живе й досі. Наші старі чумаки роз­
казували, що бачили його в горах на свої очі. І при зустрічі
він і сам казав, що «Я син Хмельницького». Його ссе га­
дина, і він буде мучитись та блукати поміж горами аж до
Страшного суду; а тоді вже Господь його простить, що,
обусурманившись, хотів розбити батьківську церкву».
Юрась Хмельниченко — молодший син гетьмана Бог­
дана Хмельницького та його першої дружини Ганни Сом-
ківни. Народився він 1641 року в Суботові.
Молодий гетьманич здобув непогану домашню освіту,
був добре обізнаний із Святим ГІисьмом, міг читати й
писати не лише українською, але й церковнослов’янською,
польською, грецькою та латинською мовами, хоч і посту­
пався в цьому відношенні своєму батькові. Вчився Юрій
Хмельницький і в Києво-Могилянському колегіумі, але
недовго, бо через погіршення здоров’я Богдан повернув
сина до Чигирина. Пізніше, вже як гетьман, Юрій Хмель­
ницький ствердив батьківський привілей колегіуму, зазна­
чивши, що він сам був колись його учнем. Відомо також,
що одним із вчителів гетьманича у колегіумі був видатний
український письменник, філософ й теолог Іоанникій Га-
лятовський. Повернувшись додому, Юрій Хмельницький
продовжив науку. В одному з документів 1656 року нази­
вається ім’я домашнього вчителя гетьманича — ченця Киє­
во-Печерської лаври Іларіона Добродіяшка.
Після смерті батька 1657 року козацька рада в пам’ять
заслуг Богдана проголосила Юрка гетьманом України.
Шістнадцятилітнього гетьманича обрано на батьківське
місце одноголосно. Старий гетьман іще за свого життя
подбав про визнання цього державно-династичного акту
з боку сусідніх держав. Законним наступником свого бать­
ка Юрія визнали Москва, Швеція, Польща, Семигород,
Волощина, Молдавія, Крим і Туреччина.
Докладніше про ці вибори ми знаємо мало що. Народ­
на традиція приховує деякі подробиці цієї події, але їх,
звичайно, годі цілком брати на віру. В народній думі про
смерть Богдана та обрання на гетьманство його сина не
тільки стилізовані окремі моменти, а й зближені деякі
досить віддалені одні від одних події. З опису сучасників,
Юрась був чорнявий, маломовний, тихий і піддатливий.
Цей підліток не був наділений од природи ні здоров’ям,
ні розумом. Ні в той час, ні пізніше він далеко не визна­
чався такими властивостями, що потрібні були в тодішніх
обставинах для гетьмана. Він міг тільки піддаватися обста­
винам, а ніяк не кермувати подіями за своїм планом і за
власної волі — а в той час він іще сам для себе потребував
проводу. Серед козацької старшини, особливо серед старих
заслужених полковників, такий гетьман не міг користува­
тися повагою, не користувався він нею й пізніше. Юрась
не мав потрібних для цього моральних даних, до того ж і
матеріальних засобів у нього майже не було. За ним було
тільки одне — слава його батька. А так загалом, це була
людина хвора, що пізніше дійшла до справжнього божевіл­
ля й виявила його в жахливих формах під час свого недов­
гого князювання над Україною.
На такій характеристиці Хмельниченка погоджується
й українська історіографія. Микола Костомаров, що най­
повніше характеризує Юрася, називає його легкодухим,
полохливим, неенергійним, безвольним, твердить, що Юрась
хворів на «причинну й гилу (грижу)». Дмитро Бантиш-
Каменський називає його слабим. В. Вовк-Карачевський
каже, що Юрій Хмельниченко «через три роки (після смер­
ті батька. — Авт.) ділом доказав, що він зовсім не здатний
стати на чолі України та ще в такий тяжкий момент. Був
він недужий, хворів на падучку й грижу, а до того ж усьо­
го був дуже обмежений». Борис Грінченко вважав його
«зроду нерозумним, хитким, нерозважливим, ще й хворим,
ні військової, ні державної справи він не тямив». Дмитро
Яворницький називає Хмельниченка «цілком недосвідче­
ним, що хоч і мав голову, але голову без здорового розуму
й зовсім без політичної кебети... від природи євнух... нра-
вом злий, розумом обмежений, тілом слабий юнак». Далі
Яворницький прямо називає його «слабоумним сином»
Богдана Хмельницького.
Сучасний дослідник Ю. Мицик зазначає, що судити
про зовнішність Юрія Хмельницького можна з двох портре­
тів, один з яких подавався в німецькій друкованій хроніці
«Театр Європи», а другий — у літописі Самійла Величка.
Не суперечить цим портретам і словесний опис зовніш­
ності Ю. Хмельницького. Молодого гетьманича описали
дуже лаконічно: темноволосий юнак, сором’язливий, скром­
ний, скутий у рухах, більше скидався на ченця. Сорокаріч­
ного Юрія Хмельницького описали детальніше і в дещо
інший спосіб: людина невелика на зріст, зграбна, яка мала
видовжене обличчя з невеликими, глибоко посадженими
очима, що робило погляд гострим і дещо насмішкуватим,
гострий ніс, маленький рот. Чисте обличчя, невеликі вуса.
Одягнений у жупан, шапку, оперезаний польським пасом,
мав при собі шаблю, самопал і пістолі. Самійло Величко
назвав у своєму творі гетьманича євнухом («з натури єв­
нух»), але такий відгук вороже наставленого до цього
гетьмана історика не є достовірним. Наприкінці 50-х років
XVII століття Юрій був ще зовсім молодою людиною, яка
відзначалася побожністю. На останньому ж відтинку сво­
го життя, очевидно, він надолужив роки аскетизму, бо
деякі джерела недвозначно натякають на нестримність
його особистого життя.
Портретне зображення Юрія Хмельницького створює
образ приреченої, досить хворобливої людини (особливо
хворобливість передає погляд). В очах також засвідчена
глибока внутрішня нерішучість, невпевненість у своїх си­
лах. Дещо вередливий вигин брів говорить, що ця людина
не має єдиної лінії поведінки, яка часто обумовлена на­
строєм, самопочуттям. Така людина навряд чи могла б
налякати ворогів чи надати впевненості друзям. Тому вона
буде самоутверджуватись саме на тих, хто їй підлеглий та
залежний від неї.
А тепер спробуємо пересвідчитись у достовірності на­
шого фізіогномістичного аналізу зовнішності Ю. Хмель­
ницького.
Відомості про гетьманича все частіше з’являються піс­
ля 1653 року, коли по загибелі старшого брата Тимоша він
став єдиним спадкоємцем Богдана по чоловічій лінії, і
старий гетьман усе частіше подумував про передачу йому
своєї булави. Не випадково саме його, ще шістнадцяти­
річного юнака, Богдан Хмельницький призначив наказним
гетьманом і доручив підготовку походу українського вій­
ська на Ташлик. Звичайно, таке призначення було багато
в чому формальним, бо реально цю підготовку проводили
досвідчені полковники Іван Богун та Григорій Лісницький.
Таким чином Богдан Хмельницький заклав ґрунт для пе­
редачі синові гетьманської булави. Не дивно, що іноземні
посли, які відвідали Чигирин у першій половині 1657 року,
все частіше називають Юрія Хмельницького гетьманом.
Сам Богдан сподівався, що під опікою генерального пи­
саря Виговського молодший син досягне повноліття, ста­
не повноправним гетьманом і продовжить справу батька.
Але цей задум виявився помилковим. Він не враховував
повною мірою розстановку політичних сил в Україні й
відсутність таланту державного діяча, адміністратора та
полководця у зовсім ще молодого нащадка.
По смерті Богдана Хмельницького Юрій став дуже
близько до гетьманської булави, й не виключено, що на
перших старшинських радах його проголошували гетьма­
ном. Та до загальної козацької ради справа не просу­
нулася.
Утім, навіть коли б Юрій Хмельниченко був і цілком
здоровим юнаком, без усіх тих страшних вад, про які зга­
дують історики, він все ж не зміг би справитися з геть­
мануванням у тих тяжких обставинах, що настали для
Війська Запорозького по смерті Богдана Хмельницького.
Полягали вони головним чином у зовнішній загрозі коза­
цькій державі, що вимагала насамперед досвідченого й
визнаного військового вождя.
Одначе згодом і старшина збагнула, що юнакові ще не
під силу гетьманська булава. Прислухавшись до порад своїх
прибічників, Юрко поклав булаву, яку віддали до рук ге­
неральному писарю Івану Виговському. Юрась поїхав до
Києва завершувати свою освіту в колегіумі, яку почав ще
за життя батька.
Одначе Юрій Хмельницький почував себе глибоко об­
раженим і до кінця життя не зміг пробачити Виговському
своє усунення від влади. Додав ворожнечі й сам Вигов-
ський, котрий взяв частину Богданових скарбів, хоч і мав
на них право принаймні як родич (його брат Данило був
одружений на дочці Богдана Хмельницького, сестрі Юрія).
Цим особистим конфліктом скористалася опозиція проти
І. Виговського, котрій було дуже вигідно прикривати свої
діяння іменем великого Богдана. У цій ситуації чи не
вперше виявилися психічні вади характеру Юрія Хмель­
ницького, що мали б застерегти прихильників його обран­
ня гетьманом: надмірне честолюбство та егоїзм, нещасливо
поєднані з надмірними вразливістю та неврівноваженістю,
з підозрілістю та слабкою волею.
Юрій Хмельницький усе сильніше ангажувався в полі­
тику, в інтриги проти Виговського, маючи таких «добрих»
дорадців, як, наприклад, Іван Брюховецький. Не випадко­
во, коли 1659 року Виговський з кримським ханом Мухам -
мед-Гіреєм рушили під Конотоп, Ю. Хмельницький у складі
загону козаків-опозиціонерів ударив у татарський тил.
У міру того як слабшали позиції І. Виговського, Юрія
Хмельницького все активніше висували в претенденти на
гетьманську булаву.
Після того як у 1659 році Виговський уклав українсько-
польську угоду, серед козаків і народу посилилось невдо­
волення політикою гетьмана. Настроєм народу хотів ско­
ристатися Богданів шуряк Яким Сомко. Він скликав біля
містечка Германівки козацьку раду, яка скинула Вигов­
ського з гетьманства. Проте булава не потрапила й до
Сомка. Його суперником виявився молодий небіж Юрко.
Довідавшись про неприхильний настрій народу щодо Ви­
говського, Хмельниченко послав на Запорожжя до Івана
Сірка батькового слугу Івана Брюховецького.
На новій козацькій раді, яка зібралася в Жердовій до­
лині біля містечка Ржищева, козаки відкинули Гадяцький
трактат, укладений Виговським з Польщею, і знову стали
під руку російського царя. Водночас вони били чолом (як
виявилося, даремно), щоб цар розширив Переяславські
статті 1654 року, дозволив зміцнити гетьманську владу й
затвердив самостійність української церковної ієрархії. Під
кінець же ради козаки одноголосно передали булаву Юра-
сю Хмельниченку.
Заявивши спочатку про вірність польському королю,
Юрій Хмельницький поспішив нормалізувати відносини
з російським царем, тим більше, що на нього тиснула
значна група старшини, особливо з лівобережних полків.
Частина козацької старшини, розуміючи недосконалість
угоди 1654 року, прагнула деталізувати договірні статті та
у повній мірі виписати конфедеративний союз з Мос-
ковією.
Однак царський уряд зовсім не збирався дотримувати­
ся договору 1654 року і тим більше розвивати його в дусі
рівноправності обох партнерів. Москва розглядала Украї­
ну лише як провінцію і прагнула поступово ліквідувати її
суверенітет.
На самому початку нового етапу російсько-українських
відносин Юрій Хмельницький та його оточення припусти­
лися помилки, хоч певною мірою і вимушеної: переговори
вирішили проводити в Переяславі. Коли ж до цього міста
прибув Ю. Хмельницький разом із генеральним обозним
Т. Носачем, військовим суддею 1. Кравченком, генеральним
осавулом І. Ковалевським, полковниками А. Одинцем,
1. Лизогубом, Я. Петренком, П. Дорошенком, І. Сірком та
кількома сотниками, вони опинилися в оточенні російських
військ О. Трубецького, В. Шереметєва, Г. Ромодановсько-
го та ін. Сюди ж прибули й війська самозваного «наказно­
го гетьмана» І. Безпалого, який ще раніше заявив про себе,
як про безоглядного прихильника царського уряду. Не ви­
тримавши тиску, Ю. Хмельницький та інші представники
уряду України погодилися з вимогами царських воєначаль-
ників-дипломатів, навіть не запротестувавши проти зачи­
таних на раді Трубецьким «14 статей» — фальсифікату, який
був виданий за справжні статті договору 1654 року.
Зміст Переяславських статей 1659 року («14 статей»),
які того ж року були видрукувані в друкарні Києво-Пе­
черської лаври, досить добре відомий. На відміну від до­
говору 1654 року російсько-український договір 1659 року
чітко зафіксував зміну принципів російсько-українських
політичних відносин: Українська держава з рівноправно­
го партнера Московїї у своєрідній конфедерації перетво­
рювалася в автономну одиницю, Українська православна
церква втрачала свою незалежність від Московського пат­
ріархату. Академік В. Смолій звертає увагу і на умову до­
говору, що передбачала смертну кару для українців, які б
відмовились присягнути на вірність царю.
Ясна річ, такі наслідки українсько-московських пере­
говорів не могли не викликати глибокого розчарування й
невдоволення козаків і старшини, особливо Правобереж­
жя. Тим більше, що в роботі Переяславської ради не бра­
ли участі сім правобережних полковників (чигиринський,
білоцерківський, київський, уманський, брацлавський,
паволоцький і подільський), за яких «руку приклав» Ю.
Хмельницький. Це не було простою випадковістю, а за­
свідчувало їхню політичну позицію. Укладена угода була
наслідком промосковської орієнтації лівобережної стар­
шини і великою політичною помилкою гетьманського
уряду. Щоб якось її виправити, Чигиринська старшинська
рада у листопаді вирішила послати до Москви посольство,
яке одержало доручення домагатися скасування неспри­
ятливих для України статей. Однак місія полковників
П. Дорошенка та А. Одинця зазнала невдачі. На початку
свого гетьманування юний гетьман прагнув вірно служити
своїй Батьківщині і насамперед здобути для неї незалеж­
ність. Тому він не був такою жалюгідною постаттю, якою
його зображує градиційна історіографія.
Юрій Хмельницький та його найближче оточення (Т. Но­
сач, І. Ковалевський, Г. Лісницький), розуміючи суть Пе­
реяславських статей, намагалися використати їх як важ­
ливий чинник у боротьбі за звільнення тих українських
земель, які ще залишилися під владою Речі Посполитої.
Було вирішено здійснити новий похід на Західну Україну,
як то свого часу блискуче вчинив Богдан Хмельницький.
У липні 1660 року створилися дві групи військ, які мали
визволити Львів і навіть, за сприятливої ситуації, дійти до
Кракова. Пізніше з Києва на захід вирушила російська
армія (40—60 тисяч вояків) на чолі з боярином В. Шере-
метєвим. Під Фастовом до них приєдналося 11 українських
полків під командуванням наказного гетьмана Т. Цицюри,
і об’єднані війська продовжили похід. Ю. Хмельницький
зібрав основні сили українського війська на Ташлику (до
40 тисяч) і мав доганяти Шереметєва на Волині. Харак­
терно, що до обох груп військ, як і в минулі роки, почало
стихійно приєднуватися українське селянство, прагнучи
якнайшвидше визволитися від гніту Речі Посполитої.
Тим часом армія Речі Посполитої об’єдналася з війська­
ми Кримського ханства. їхні спільні сили склали понад
сто тисяч чоловік. Головне командування цього війська
(Ст. Потоцький, Ю. Любомирський, Я. Собєський, Аму-
рат-султан) обрало логічний план дій, вирішивши перехо­
пити ініціативу й розбити російсько-українські війська
поодинці. Водночас було зроблено все, щоб використати
незадоволення козаків Переяславським договором 1659 ро­
ку і перетягти їх на свій бік. Це також спрацювало, і ще на
початку оборонних боїв під Любаром спільний табір росій­
сько-українських військ перерізав земляний вал, яким Ше-
реметєв поспішив відгородитися від корпусу Цицори.
Не витримавши тиску противника, Шереметєв відсту­
пив до Чуднова, куди поспішив і Юрій Хмельницький.
У цей момент переслідування військо Речі Посполитої
повторило план Богдана Хмельницького, котрий він блис­
куче реалізував під Зборовом 1649 року. Частина війська
на чолі з Потоцьким залишилася під Чудновом, а друга,
більша, на чолі з Ю. Любомирським, була кинута напере­
різ Юрію Хмельницькому і раптово вдарила на українські
війська під Слободищами. Саме тут Юрій Хмельницький
мав отримати справжнє бойове хрещення...
Потужний удар польсько-кримських військ приголом­
шив його. І в розпал тяжкої битви, коли вороги нібито вже
брали гору, деморалізований Юрій Хмельницький замість
організації оборони став молитися і навіть дав обітницю
постригтися в ченці, якщо йому вдасться вийти живим з
кривавої січі. Полковник Лісницький перервав молитву
гетьмана, сказавши: «Відклади своє набожество на потім,
а тепер подумай про нас». Сам полковник був раніше од­
ним з найвпливовіших прибічників Виговського і тепер
займав непримиренну позицію до царського уряду. Бачачи
програну битву, він став схиляти гетьмана до зміни зов­
нішньополітичного курсу. Відіграло, очевидно, свою роль
і послання Виговського, який з польського табору запевняв
у необхідності розриву Переяславського договору 1659 ро­
ку, й те, що Шереметев дозволяв собі раніше насміхатися
з Ю. Хмельницького. Хай там як, але деморалізований і
слабосилий юнак віддав наказ розпочати мирні перегово­
ри. До табору військ Речі Посполитої послали Петра До­
рошенка, і той швидко досяг згоди про умови перемир’я.
Потім 17—18 жовтня 1660 року Юрій Хмельницький з
деякими представниками українського уряду уклав і під­
писав Чуднівську угоду. Пізніше козаки присягли королю
Яну-Казимиру.
Звичайно, після поразки розтанули сподівання на ко­
рисні для України умови договору. І справді, представни­
ки Речі Посполитої не погодилися відновити Гадяцький
договір, а відклали цю справу до переговорів у Варшаві.
Там Гадяцький трактат формально поновили, але фактич­
но він мав увійти в життя в обмеженому вигляді. Тепер
Україна уже ставала автономною одиницею в складі Речі
Посполитої, втрачаючи статус Великого князівства Русь­
кого. Основна частина козацтва й лівобережної козацької
старшини виступила проти укладеної українсько-польської
угоди й відмовлялася визнавати владу гетьмана Ю. Хмель­
ницького.
Про поразку під Слободищами та кардинальну зміну
зовнішньополітичного курсу гетьмана було повідомлено
Т. Цицюру та підлеглі йому війська. Зачувши про таку
новину, козаки стали масово полишати табір, і врешті й
сам Цицюра перейшов на бік Польщі. Шереметев мусив
капітулювати. У цій битві пропало потужне російське вій­
сько, через що цар знову почав готуватися до евакуації з
Москви на Волгу, а сам Шереметев опинився у кримській
неволі. Найголовнішим пунктом умов капітуляції була від­
мова царського уряду від претензій на Україну.
Чуднівський договір не приніс і не міг принести в Ук­
раїну ані миру, ані гідного становища в Європі. Переяс­
лавський полковник Яким Сомко, дядько Юрія Хмельни­
цького по матері, мав повну рацію, коли у 1661 році писав
племіннику з приводу чуднівських подій: «Таких вольнос­
тей Войску Запорожскому добыли и таковыми ж то при-
вилеями ваши ціпости его кр. мст. обваровал, же ваша
Украина (Правобережжя. — Авт.) пуста и нам так при­
пишете на нашу, а не знаємо о далшом вашом и остатнем,
ховай Боже, упадку». Особливо погіршало становище на-
родних мас, бо на Україну знову посунула хмара вигнаних
раніше польських шляхтичів, які претендували на свої
колишні володіння. Знову почали ставати по Україні вій­
ська Речі Посполитої, чинячи насильства населенню, про
шо гірко писав видатний український хроніст Ф. Софоно-
вич: «Ляхи чинили мордерства не только людям простим,
але й козакам». Але гетьман Ю. Хмельницький «не дбал о
том». Зрозуміло, що знову почала напружуватися хвиля
протесту, яка згодом переросла в збройні виступи. І без
того незначний особистий авторитет гетьмана танув на
очах. Чи не вперше Юрій Хмельницький зрозумів у гли­
бині душі свою нездатність до державних справ і почав
шукати шляхів відставки та піти, як він обіцяв, у монастир.
Але виявилося, що зробити це нелегко, бо частина стар­
шини не хотіла викликати нового посилення міжусобної
боротьби і вважала, що гучна слава Богдана ще є символом
консолідації українського народу в боротьбі за волю. Юрій
Хмельницький видавався їм у ролі гетьмана меншим злом,
ніж ті, котрі б захопили булаву після його відставки. До
того ж серед претендентів на булаву був лише один ви­
знаний лідер — Іван Виговський, але його повернення до
влади в Україні дуже не хотіли деякі сили. Ось чому пред­
ставник уряду Речі Посполитої волинський каштелян
К. Бенєвський так сильно наполягав на тому, щоб Юрій
Хмельницький залишився гетьманом. Не допомагали й
посилання Юрія Хмельницького на те, що він хворів на
епілепсію. Отже, на козацькій раді 9 листопада 1661 року
відбулося переобрання Юрія Хмельницького гетьманом.
Отримавши булаву, Ю. Хмельницький спробував від­
новити свою владу в Лівобережній Україні, у відносинах
з Річчю Посполитою намагався відстояти як права коза­
цької України, так і релігійні інтереси всього українсько­
го народу. Весною 1661 року до Варшави виїхало посоль­
ство домагатися непорушності прав православної віри і
церкви, ліквідації унії, свобод і вольностей «народу русь­
кому», збільшення чисельності козацького реєстру до 70 ти­
сяч осіб.
Однак результати ради, незважаючи на волю україн­
ського уряду, не припинили ворожнечі. Як і в 1657—1658 ро­
ках, виникла чергова опозиція проти гетьмана, яку активно
підтримав царський уряд. На чолі опозиції став Я. Сомко,
котрий оголосив себе наказним гетьманом. Йому допома­
гали сини М. Пушкаря, а також брат Василь Титаренко,
котрий був, до речі, братом мачухи Юрія Хмельницького.
Переяслав, як свого часу Полтава, став столицею опозиції.
Сомко був явно досвідченіший та мудріший від Юрія
Хмельницького і, спираючись на підтримку лівобережної
старшини та російського уряду, незабаром здобув найбіль­
шого авторитету в Лівобережній Україні. Спроби Юрія
Хмельницького придушити опозицію закінчилися невда­
чею. Він не зміг узяти ні Переяслава, ні Ніжина й мусив
вертатися до Чигирина.
Навесні 1662 року Юрій здійснив останню значну спро­
бу придушити опозицію, але його війська, посилені поль­
ськими й татарськими загонами, зазнали поразки від Сом­
ка, якого підтримали війська князя Ромодановського.
Загинуло до двадцяти тисяч війська Юрія Хмельницького.
Дніпрові хвилі понесли за пороги гори трупів. Один з літо­
писців, редагуючи твір Софоновича, додав од себе звістку,
що ілюструє запеклість міжусобної боротьби. Полонених
козаків роздягали догола й кидали голими в очерети, де їх
на смерть за'щали одуди й комарі. Єдиним і значним ус­
піхом Ю. Хмельницького як воєначальника була перемо­
га над переслідувачами, котрі зробили спробу розбити його
і на правому березі Дніпра.
У лютому 1662 року Польський сейм ліквідував права
козаків на шляхетські володіння. На початку квітня 1662 ро­
ку Ю. Хмельницький на вимогу польського короля зму­
шений був дозволити шляхті й урядовцям повертатися до
своїх маєтностей. Такі дії викликали наростання соціаль­
ного невдоволення.
Сподіваючись на допомогу Речі Посполитої, Ю. Хмель­
ницький відправив до Варшави своїх послів, але вони не
досягли якихось результатів. Уряд Речі Посполитої розумів
тяжке становище України і тому зайняв вичікувальну по­
зицію, чекаючи остаточного занепаду Української держа­
ви. Таємні спроби налагодити відносини з царським уря­
дом виявилися також невтішними. Політика царського
уряду щодо України суттєво не відрізнялася від політики
уряду Речі Посполитої, тому цар мав до вибору аж трьох
претендентів на гетьманську булаву — Я. Сомко, В. Золо-
таренко, І. Брюховецький, котрі заявляли про свою при­
хильність до царського уряду. Не було надії і на допомогу
Кримського ханства, яке вимагало за це великих грошей.
Коли ж орда стала домагатися грошей за допомогу в кам­
панії 1662 року, то Ю. Хмельницький не знайшов нічого
кращого, як дозволити ординцям брати ясир у Каневі та
його околицях, чим навіки зганьбив своє ім’я. На зміну ж
політики, яка поступово вела до зміцнення козацької стар­
шини та посилення соціальних суперечностей в Україні,
Юрій Хмельницький та його уряд не спромоглися.
Тим часом на Правобережній Україні, у Білій Церкві,
Трипіллі, Ржищеві, посилилися повстання проти поль­
сько-шляхетських військ. З кожним днем зменшувалася
кількість прихильників Юрія Хмельницького. Власне, він
і сам усвідомив, що йому вже не гетьманувати.
Восени 1662 року Юрій Хмельницький скликав стар­
шинську раду в Корсуні. Пославшись на заслуги Богдана
Хмельницького, він сказав, що не може йти його шляхом
через молодість та недосвідченість, через брак фортуни,
яка рідко покидала батька. Також він заявив про бажання
скласти гетьманські повноваження та піти в ченці. А коли
старшина запитала його: «Що робити?», він порекоменду­
вав шукати щастя з допомогою турецького султана.
На початку 1663 року у Чигирині зібралася генеральна
рада. Польський дипломат та агент Я. Свідерський писав
до Варшави про страшні усобиці, які розгорілися знову в
Україні, і прогнозував жорстоку боротьбу між чотирма
кандидатами, з яких троє (Гуляницький, Ханенко і Доро­
шенко) — «всі добрі» та, на його думку, будуть прихильні
до Речі Посполитої. Але гетьманом став Павло Тетеря,
який переміг свого головного суперника Г. Гуляницького
завдяки підтримці кримського хана. Дехто на раді пропо­
нував Ю. Хмельницькому залишитися гетьманом, але біль­
шість недвозначно висловилася проти цього: «Хай іде до
чорта, як з нами не хоче жити, а злякавшися, клобуком
покриває голову. Ми знайдемо такого, що сам буде держа­
ти наші вольності».
Після обрання гетьманом П. Тетері Юрій Хмельни­
цький зразу ж одійшов на другий план. Незабаром він
постригся в ченці й під іменем Гедеона знайшов притулок
в Ірдинському монастирі в Корсуні, де невдовзі навіть до-
сяг звання архімандрита. Ставши ченцем, він, однак, не
розірвав зв’язків із зовнішнім світом та деінде втручався у
політичну боротьбу. Це особливо виявилося під час виб­
орів нового Київського митрополита по смерті Д. Балаба­
на, коли знову завирували політичні пристрасті. Частина
духовенства та старшини підтримувала Й. Нелюбовича-
Тукальського, а частина, в тому числі й Тетеря, Антонія
Вінницького. Незадовго до виборів чимало козацької стар­
шини (Тетеря, Гоголь, Богун, Гуляницький та ін.) і духо­
венства (Тукальський, Вінницький) прибули до Білої Цер­
кви. Вирушаючи в похід на Лівобережну Україну, приїхав
туди й сам Ян-Казимир. Тут же був і Ю. Хмельницький,
«вже як архімандрит», саме він вітав короля спеціально
написаною промовою.
Похід Яна-Казимира й Тетері на Сіверщину провалив­
ся. На Правобережній Україні спалахнули нові повстання,
найпотужніше серед них — під проводом Сулимки. П. Те­
теря жорстоко придушив повстання, одночасно розпра­
вившись із реальними чи потенційними конкурентами
в боротьбі за гетьманську булаву. Зокрема, розстріляно
Івана Богуна та Івана Виговського, заарештовано Юрія
Хмельницького та Г. І. Нелюбовича-Тукальського. Юрія
Хмельницького взяли, коли він повертався до монастиря
від своєї сестри в Городищі. Прямих доказів вини Ю. Хмель­
ницького та Тукальського не було, але це не завадило
Тетері відіслати їх до Львова, а звідти, згідно з королів­
ським наказом — до фортеці Мальборк у Пруссії. Тут во­
ни провели кілька літ аж до підписання Андрусівського
перемир’я в 1667 році. Після цього перемир’я уряд Речі
Посполитої мусив особливо дбати про поширення соціаль­
ної бази свого панування і дещо пом’якшив свою лінію в
українському питанні. Ю. Хмельницького та Нелюбовича-
Тукальського перевели до королівського двору в Варшаві,
але звідти вони невдовзі поодинці втекли. Вже наприкін­
ці 1667 року Юрій Хмельницький знову з’явився в рідно­
му Чигирині, де гетьманував уже Петро Дорошенко.
У цей період гетьман Правобережної України П. До­
рошенко виступив виразником загальнонаціональних ін­
тересів, прагнучи об’єднати Україну і відновити рівноправ­
ний союз з Росією, у дусі договору 1654 року. Юрій
Хмельницький підтримав ці дії і навіть пообіцяв відкопа­
ти батьківські скарби та віддати їх для підтримки Доро­
шенка. Але він би не був сам собою, якби чітко й прин­
ципово повів якусь політичну лінію. Ще не визначився
остаточно результат походу Дорошенка на Лівобережну
Україну, а Юрій опинився в таборі його конкурента Пет­
ра Суховія, до речі, родича І. Брюховецького. Він скинув
чернечий клобук і знову поринув у політичну боротьбу.
Головні сили опозиції проти Дорошенка зібралися в
Умані, де в дні нарад про нового гетьмана деякі представ­
ники козацької старшини висували кандидатуру Богдано-
вого сина. Але коли до Умані прибув полковник Михайло
Ханенко, то більшість схилилася на його бік. Ханенко,
діючи в союзі з Кримським ханством, виступив проти
Дорошенка, взявши того в облогу в Стеблеві. Однак геть­
мана виручили козаки Івана Сірка та білгородська орда.
Зазнавши поразки, опозиціонери мусили тікати, але під
Уманню на них вдарила білгородська орда. Суховій зумів
утекти, а Юрія Хмельницького полонили й повезли до
Білгорода (Акермана). Дорошенко домагався його видачі,
але дістав відмову. Тоді він доклав усіх зусиль, щоб рука­
ми турецького султана нейтралізувати свого політичного
противника, подавши Юрія як небезпечного авантюриста,
що, треба зауважити, було небезпідставно. На вимогу сул­
тана Мухаммеда IV Юрія привезли у Стамбул і посадили
у фортецю Єдикуле. Ув’язнення тривало майже десять
років, що, безумовно, негативно позначилося на здоров’ї
та психіці молодшого Богданового сина. В Україні, Росії,
Польщі знали про цю трагічну долю й здогадувалися, що
Османська імперія використала Юрія в політичній бороть­
бі в Україні. Не випадково ж чутки про Юрія Хмельни­
цького періодично поширювалися по Східній Європі, при­
вертаючи неабиякий інтерес.
Саме про цей час йдеться у бувальщині, а можливо, й
легенді, записаній у першій половині XIX століття поль­
ським дослідником Л. Рогальським, яку віднайшов і опуб­
лікував сучасний дослідник Т. Чухліб, про спробу сміливої
втечі Хмельниченка з Семи Веж — турецького замку-фор-
теці у Стамбулі: «Побачивши у порту кілька французьких
кораблів, Юрій Хмельницький хотів уплав добратися до
них і з цією метою виліз через вікно фортеці. Мотузка
обірвалася, він упав, але встав і переліз через високий мур,
після чого знову впав. Залитий кров’ю й виснажений, він
був схоплений, караний киями, прикутий до стіни в’язниці
й кілька років перебував у такому стані...» Отже, як зазна­
чає Т. Чухліб, якщо вірити цьому свідченню, то не таким
уже безвільним і слабохарактерним був молодший син
Богдана. П. Дорошенко намагався викупити Хмельничен-
ка за посередництвом татар, але ті не погодилися це зро­
бити з огляду на султанські плани щодо кандидатури пра­
вителя України.
Тим часом Османська імперія готувала велику війну на
українських землях, намагаючись у такий спосіб закріпи­
тися у Східній Європі. За таких умов турецький султан усе
частіше подумував про використання в своїх інтересах
Юрія Хмельницького. А тому 1670 року Юрія знову пере­
возять до Білгорода, дозволивши йому спілкуватися з Ук­
раїною. В своїх листах, зокрема в листі на Січ, ймовірно
до Сірка, турецький бранець вітав своїх приятелів Суховія,
Богаченка, Носа й закликав січовиків до боротьби проти
Дорошенка. Однак ці політичні інтриги провалилися, змі­
на ситуації на Правобережжі (наступ польсько-шляхет­
ських військ) змусила султана віддати наказ про повернен­
ня Ю. Хмельницького до стамбульської в’язниці Єдикуле.
Лише після складення Дорошенком гетьманських повно­
важень турецький уряд звільнив свого бранця, проголосив
його гетьманом (!) і наказав виступити з турецькими вій­
ськами на Україну. Як засвідчувала турецька хроніка Ра-
шид-Ефенді, Ю. Хмельницький «був запрошений до ве­
ликого візира, убраний оксамитовим ковпаком і шубою,
підшитою соболями». Крім того, йому були вручені була­
ва, бунчук, корогви, бубон, печатка і письмовий привілей
від султана на право володіння правобережною частиною
України.
Повернення Юрія Хмельницького з політичного не­
буття викликало широкий розголос, що зафіксувала того­
часна преса, зокрема газети в Бремені, Цюріху, Лейпцигу,
Гданську: «Хмельниченко отримав свою колишню булаву
й діє при турецькій армії, що стоїть на Дунаї. Передбача­
ють, що таким чином він знову повернеться на батьків­
щину». Цікаво, що свої документи Юрій Хмельницький
підписував так: «Юрій Гедеон Венжик Хмельницький,
князь України», з чого видно, що він намагався пов’язати
свій рід із далеким славетним пращуром. Також Юрій
Хмельницький титулувався «князем Молдавії і гетьманом
Війська Запорозького», а потім і «руським монархом».
Незабаром, 29 червня 1677 року, Ю. Хмельницький з
невеликим загоном прибічників у складі багатотисячної
турецької армії Ібрагім-паші вступив на українську землю.
Турецьке керівництво, бажаючи скористатися відомим
прізвищем, розсилає від імені Хмельницького універсали,
де відзначалося, що населення має підкорятися султану і
його наміснику, а також «жити спокійно, не побоюючись
татарських набігів». На початку серпня турецьке військо
стало табором під стінами Чигирина. Після багатоденної
облоги та штурму міста турки відступили. Чи брали коза­
ки Ю. Хмельницького участь в облозі, невідомо. Знаємо
лише, що український князь у цей час звертався до поль­
ської влади з вимогами вивести гарнізони з міст Правобе­
режної України, які надавалися йому султаном.
Військовий похід 1677 року для Ібрагім-паші і, особ­
ливо, Ю. Хмельницького закінчився невдало. «Три дірки
має в грудях, з яких іде кров... Мовив до своїх з плачем,
повернувшись від сераскира1, хіба я винен, що козаки не
дотримують слова», — так описували очевидці відступ з
України Хмельницького та його нечисленних прибічників.
Крім того, повідомлялось, що «турецький» гетьман пере­
буває під постійним наглядом у своїх господарів і не мо­
же приймати самостійних рішень. Немирівський староста
С. Куницький, згідно з повідомленнями своїх розвідників,
свідчив про те, що говорив у цей час Юрій Хмельницький:
«Краще мені в неволі сидіти, ніж у пустелі жити, тому що
вся Україна розорена».
Більш вдалим для Османської імперії був другий чиги­
ринський похід (червень—серпень 1678 року), під час яко­
го і розгорнулася основна діяльність правителя Україн­
ського князівства. У червні Ю. Хмельницький в листі до
Яна III Собєського писав: «Мій найясніший і найсильні-
ший Король Польський! Вітаю з багаторічним пануванням
на королівстві польськім... Притому з волі і наказу найви­
щого і найяснішого Цезаря Турецького присилаємо че­
рез нашого пана, полковника Брацлавського Губаря, наші
прохання до Вашого маєстату, бо з волі Бога Всемогутньо­
го і Трійці Святої були постановлені пакти під Журавном
між поляками і турками, тому і посилаю, щоб виконува­
ли... Щоб з Кальника і Немирова і інших міст війська
вивели. Ще раз прошу дотримуватись пактів, які воєвода
хелмінський підписав». До Варшави з посольством був
відправлений козацький полковник Губар-Бершадський,
який перед тим дістав призначення у Брацлавський полк.
1 Сераскир — військовий міністр.
Представником Хмельницького у Туреччині тимчасово
став Є. Астаматій. Султан підтримував ці заходи україн­
ського князя і гетьмана, але був дуже незадоволений, отри­
мавши відомості про те, що замість двох тисяч обіцяних
для турецького війська козаків Хмельницький мав тільки
«старого Астаматія, Івана Хмельницького, Коваленка, Янен-
ка, Апостола» з кількома сотнями людей.
1 липня полковник Коваленко був відправлений здо­
бувати Немирів і Кальник. У кінці липня загін Ю. Хмель­
ницького перейшов через Дністер, а вже 7 вересня сотні
Є. Астаматія й І. Яненка-Хмельницького «вогняними ку­
лями місто Чигирин і замок запалили». Перед головним
штурмом Чигирина турецьке командування на чолі з візи­
ром Кара-Мустафою заявило, що не хоче воювати з коза­
ками лівобережного гетьмана І. Самойловича, а має намір
лише вигнати зі столиці гетьманської України московські
війська. Спаливши після багатоденного штурму Чигирин,
Кара-Мустафа відправив Ю. Хмельницького завойовувати
інші райони Правобережжя.
23 серпня в універсалі до жителів Канева «руський»
князь наказував підкоритися новопризначеному наказно­
му гетьману І. Яненку-Хмельницькому, а також звинува­
чував у спустошенні правобережних земель московські
війська. Такий же універсал був відправлений 12 вересня
з Ладижина до жителів Черкас і всього населення «задніп­
ровської» України. «Освідчуєм, як сьогобічним, так і того­
бічним обивателям задніпровським і хто тільки зводить під
міць князівства Руського і владу... пана гетьмана нашого
наказного думку свою призичити, удаватися із зичливістю
своєю, таким всяка наша на кожному місці доброчин­
ність», — звертався Ю. Хмельницький до своїх потенцій­
них підданих. Реальність своєї влади правобережний геть­
ман продемонстрував у Каневі, знищивши з допомогою
турків непокірне місто. Саме тому владі наказного гетьма­
на І. Яненка невдовзі піддалися Черкаси, Корсунь, Мош-
ни і Жаботин.
Активізував свою діяльність на землях Східного Поділ­
ля інший наказний гетьман — Є. Астаматій, який перед
тим виконував дипломатичні завдання свого зверхника у
Стамбулі. Але, відвоювавши у поляків Немирів, Бар і Мед-
жибіж, він, згідно з деякими даними, відмовився визнава­
ти протекцію турецького султана. У зв’язку з цим у жовтні
1678 року його було власноручно страчено Хмельницьким
у Немирові («...Астаматія рукою власною на 40 кавалків
розсік»), у цей же час стратили полковника Вареницю,
який перед тим очолював Кальницький полк. На його
місце був призначений Г. Негребецький. Найменше по­
страждав І. Яненко-Хмельницький, якого після повернен­
ня з Лівобережжя було лише «оковано» на деякий час.
Хмельницькому радив карати і страчувати своїх найближ­
чих соратників не хто інший, як сам великий візир Ос­
манської імперії Кара-Мустафа.
Перебуваючи у Немирові, гетьман весь час нагадував
польському уряду про його зобов’язання перед Туреччи­
ною звільнити південно-східні землі Київщини та всю
Брацлавщину. Його вимогливі листи до Варшави викли­
кали обурення короля, який затягував повернення право­
бережних земель під управління князя-гетьмана. Голов­
ним аргументом такої затримки було хибне титулування
Ю. Хмельницького («...до Короля Його Милості Поль­
ського незвичайні листи пише..., щоб таких неучтивих
листів не писав, тобто щоб королеві не писався приятелем,
гетьманом, братом...)». Зважаючи на протест Яна III Со-
бєського, турецький султан невдовзі заборонив своєму
підданому «писати неучтиві листи до польського короля»,
а також наказав, щоб він не претендував на зайняття Білої
Церкви і Паволочі до того часу, поки не відбудеться ту­
рецько-польська комісія з розподілу території.
У листопаді 1678 року Ю. Хмельницький ще пере­
бував у Немирові разом з невеликою кількістю козаків
(близько 1500 вояків) та однією тисячею татар. За його
наказом невеликий загін на чолі з Яненком намагався
відвоювати у лівобережного гетьмана Іркліїв з навко­
лишніми селами, але місцеві козаки зуміли відстояти
своє місто та захопити у полон кілька татар, що пере­
бували на службі у Хмельницького. На допиті полонені
свідчили, що Юрась збирається зимувати у Немирові.
Але інші джерела розповідають, що наприкінці року
Ю. Хмельницький на деякий час був відкликаний до
Стамбула. Польський резидент повідомляв з турецької
столиці, що у даний період українському гетьману «дуже
погано тут, навіть житла не має».
На початку 1679 року Хмельницький знову видав уні­
версали до жителів українських міст і містечок. 1 лютого
він звернувся до міщан і козаків Лукомлі: «...не зичивши
руїни місту вашому, нагадуєм, щоб, взявши любов до нас,
як пана свого дідичного, з поклоном і вірним підданством
одізвалися до нас, поглядаючи на інші міста, які, за рі­
шенням своїм, в протекції нашій і ласці батьківській за­
лишаються...» Це звернення до жителів Лукомлі було під­
тримане універсалом кримського калги-саптана: «...і нашим
словом направляю до гірихилення ясновельможному кня­
зю його милості Малої Росії Георгію Гедеону Венжикові
Хмельницькому яко дідичові й батькові цієї держави...»
У жовтні правобережний гетьман знову вимагав у Речі
Посполитої звільнення від польських військ Паволочі й
Білої Церкви, про що свідчить його лист до білоцерків­
ського коменданта. «Грозиться, що ті сторони огнем і
мечем знесе», — вже вкотре скаржився Ян III Собєський
до Стамбула. Разом з тим восени 1678 року Ю. Хмельни­
цький прийняв у себе львівського єпископа Й. Шумлян-
ського, який за дорученням польського короля обіцяв йому
збереження князівського титулу й забезпечення автоном­
них прав для України, якщо б Юрась прийняв протекцію
Речі Посполитої. Але гетьман ще довго пам’ятав участь
поляків у його «самовідреченні» від гетьманської посади в
1663 році та часи ув’язнення з наказу короля у Марієнбур-
зі. «Краще пити каву турецьку, ніж пиво німецьке», — го­
ворив він з цього приводу. І залишався вірним султанові.
Отримавши значну військову допомогу від татар,
Ю. Хмельницький вирішив заселити спустошені правобе­
режні землі людьми, які втекли або були зігнані І. Самой-
ловичем на Лівобережну Україну. Ще на початку січня
наказний гетьман І. Яненко, перейшовши на лівий берег
Дніпра, перегнав частину населення з-під чернігівських
Козельця і Носівки до Корсуня. 26 січня 1679 року війська
Ю. Хмельницького разом із загонами білгородської орди
захопили лівобережні містечка Жовнин, Городище, Горо­
шино, після чого Хмельницький наказав перегнати їхніх
жителів у Чигирин та Жаботин. Загони І. Яненка оволоді­
ли Пісками, Яблуневим, Золотоношею, але на початку
лютого були розбиті під Лубнами. Побоюючись наступу
турецько-татарських військ та полків Хмельницького на
Київ, І. Самойлович наказав будувати фортецю біля Ме-
жигірського монастиря. Проте похід українського князя і
правобережного гетьмана на Київ не відбувся. Протягом
1679 року з Немирова та Лівобережжя ним висилалися
лише окремі загони для переселення людей і «підпалення
лівобережних українських містечок». Під час однієї такої
операції до польського короля втік І. Яненко, очевидно,
відчуваючи неминучу поразку турецьких планів і згадуючи
кривду від Ю. Хмельницького, коли той без важливих на
те підстав прикував його у кайданах до гармати. На жаль,
джерельна база про діяльність Ю. Хмельницького протягом
1680—1681 років є досить обмеженою. Відомо, що у квіт­
ні 1680 року він знову вимагав від коменданта Білої Цер­
кви здачі фортеці, а також погрожував польському королеві
війною. У листі Хмельницького до Яна III Собєського від
20 лютого 1680 року Ю. Хмельницький писав: «...як з Ко­
ролем Його Милості Паном Милостивим приятелем і сусі­
дом стараюся і буду з Божою поміччю, аби між нами мир
і згода продовжувалася, так на майбутнє ряду добру подаю,
аби король не тільки в Білій Церкві християн не страчував,
але щоб сам з усім народом польським за Віслу відійшов,
як кукіль і полова від пшениці з вітром і димом і порохом
з Русі вивіявся...»
Отже, як бачимо, Хмельницький все ж таки не прислу­
хався ні до численних протестів польського уряду, ні до
заборон турецького султана не посилати до короля «неуч-
тиві» листи й продовжував (як колись його знаменитий
батько, а потім і гетьман П. Дорошенко) домагатися ви­
ведення військ Речі Посполитої «аж за Віслу».
У червні 1680 року на службу до Речі Посполитої пе­
рейшли дві волоські хоругви, що перед тим перебували у
підпорядкуванні гетьмана. Однак на допомогу йому по­
спішали кримська та білгородська орди, що йшли «на
злуку з Хмельницьким до Чигирина». Очевидно, що потім
протягом року Хмельниченко перебував у зруйнованому
Чигирині. 9 червня 1681 року місцеві жителі повідомляли,
що у Немирові управляв «намісник» Хмельницького Та-
ращенко (Тарасенко), який у цей час затримав якогось
польського капітана.
Своєю столицею Ю. Хмельницький обрав Немирів, бо
Чигирин був зруйнований дощенту. Тут при ньому було з
кілька сот найманців (татари, волохи), а також нечислен­
ні українські загони. З допомогою цих військ Юрій збирав
податки з того невеликого клаптя землі, на який поширю­
валася його влада, чинив суд і розправу. Але його не сприй­
мали серйозно навіть турки, й невдовзі він був змушений
слухатися наказів не лише султана чи хоч би головного
візира, а й кам’янецького паші. Сповнений честолюбних
намірів, але без реальної влади, недолугий нащадок вели­
кого гетьмана зустрів усе зростаючу ненависть подільського
населення, що врешті-решт призвело його до тяжкої де­
пресії. Юрій усе частіше почав шукати забуття у вині та
розгульному житті, став хворобливо підозрілий і жорсто­
кий, почав розправлятися навіть зі своїми найближчими
сподвижниками.
Так, він наказав стратити свого наказного гетьмана
Астаматія та кальницького полковника Вареницю. А брац-
лавського полковника Коваленка (Ковалевського) вбив за
те, що той погано постачав провіант у Немирів. Рятуючись
од нього, втік до Львова найближчий дорадник Яненко.
Жорстокі розправи не допомагали. Становище «сар­
матського князя» невпинно погіршувалося. Брак грошей
та провіанту відчувався усе гостріше. Тоді Юрій знайшов
«оригінальний» спосіб добування грошей, який нагадував
звичайне здирництво. У Немирові зробили яму-тюрму, в
неї кидали заможних купців, орендарів та ін. Якщо потер­
пілі не сплачували призначеної суми, їх жорстоко катува­
ли. На Хмельницького посипалися скарги, що занепокоїло
турецьку адміністрацію в Україні, котра зовсім не бажала
спалаху нового повстання. Приводом для усунення Хмель­
ницького з політичної арени стала історія з єврейським
купцем Оруном, який вів брудні справи, а саме скуповував
українських дівчат для гаремів султана та пашів і потім їх
вигідно продавав. Коли Юрій Хмельницький дізнався, що
син Оруна одружився, не сплативши умовленого перед тим
податку, то послав яничар для розправи. Орун устиг втек­
ти, але яничарам вдалося схопити його дружину. Її Юрій
Хмельницький і наказав закатувати. Внаслідок скарги Ору­
на до кам’янецького паші, а потім і до самого султана та
в результаті невдалого князювання на початку червня
1681 року Ю. Хмельницького відкликали до Туреччини.
Можливо, що по дорозі до Стамбула він помер чи був
страчений. За одними даними, його задушили на Туре­
цькому мості в Кам’янці-Подільському, за іншими — стра­
тили в Стамбулі.
Свідчення С. Величка про повернення Хмельницького
на Правобережну Україну у 1685 році не підтверджуються
документальними джерелами. Після Ю. Хмельницького з
політичної арени зникли й інститути Руського князівства,
хоча, по суті, вони були уособлені лише у титулуванні його
правителя. Всі інші державно-політичні установи цього
«напівкнязівства» дублювали вже усталені перед тим ін­
ституції Українського гетьманату.
У цей час геополітичні інтереси Туреччини полягали в
тому, щоб ослабити міжнародні позиції урядів Польщі та
Московії і не давати їм змоги виступити «єдиним фрон­
том» проти османських планів завоювання європейського
регіону. Задля цього Мегмеду IV необхідно було стабілізу­
вати політичну ситуацію на Правобережній Україні, якій
відводилася роль своєрідного плацдарму для поширення
турецького впливу у Центрально-Східній та Південно-
Східній Європі. Саме тому Порта, «помирившись» із П. До­
рошенком, звернулася до призабутої ідеї створення Ук­
раїнського князівства на чолі з сином Б. Хмельницького
Юрієм, яке було б у повній васальній залежності від сул­
тана. Це збіглося із прагненнями частини козацької стар­
шини, яка не бажала визнавати протекцію ні польського,
ні російського монархів та хотіла зберегти власні держав­
ні інтереси. Тому для неї залишався тільки один шлях —
визнати владу Османської імперії та Кримського ханства.
Однак уже вкотре турецький напрямок зовнішньополітич­
ної орієнтації козацької старшини не спрацював. А Юрію
Хмельницькому так і не судилося втілити в життя основну
мету свого видатного батька — зробити Україну вільною...