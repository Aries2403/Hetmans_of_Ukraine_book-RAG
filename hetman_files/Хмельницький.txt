Богдан-Зиновій Михайлович Хмельницький
(1595-1657)
Видатний український політик, полководець і дипломат,
очільник національно-визвольної боротьби 1648—1657років,
творець держави та її перший гетьман. Створив армію,
формував державні інституції, зміцнював гетьманську вла­
ду. Він сформулював державну ідею, що передбачала ство­
рення незалежної соборної Української держави в етнічних
межах проживання українського народу. Проводячи виваже­
ну соціально-економічну політику, запобіг спалаху грома­
дянської війни. Воднораз запровадив новий адміністративно-
територіальний устрій, реформував Січ, зміцнив державні
інституції, вдосконалював функціонування органів влади, вів
дипломатичну боротьбу за міжнародне визнання молодої дер­
жави. Враховуючи вразливість її геополітичного становища,
намагався зіграти на суперечностях між Річчю Посполитою,
Московією й Портою (обіцяючи прийняти протекцію від­
повідно царя і султана), включити у сферу впливу українських
інтересів Молдову і Валахію. Після укладання українсько-
московського союзу 1654 року рішуче протидіяв намірам
Москви обмежити суверенітет козацької України.
Незаперечною заслугою гетьмана Б. Хмельницького було те, що
все українство, незважаючи на станові інтереси, виступило
єдиною як ніколи силою в боротьбі за національне визволення.
Діяльність цієї непересічної постаті української історії не
тільки визначила долю самої України, а й відчутно вплинула
на європейське політичне життя.
Жодний з історичних діячів нашого народу не може зрів­
нятися з Богданом Хмельницьким за кількістю створених
праць про нього. Важко навіть перелічити види наукових
розвідок і творів художньої літератури й мистецтва, в яких
описується, досліджується, змальовується, згадується постать
Богдана Хмельницького. Наукові монографії, статті, розвід­
ки і документальні публікації, записки, мемуари і спогади...
Народ у своїй творчості — історичних піснях, думах, леген­
дах, переказах, прикладному мистецтві — приділяє особливу
увагу славетному козацькому гетьманові. Про нього написа­
но романи, повісті, оповідання, поеми, драми, створено кі­
нострічки, картини і скульптури. Коли б хто-небудь спро­
бував зробити карту місць, де виникали всі ці наукові,
літературні та мистецькі твори про Богдана Хмельницького,
то довелося б включити до неї багато країн світу.
Як це не дивно, але Богданові Хмельницькому не дуже
таланило в українській історіографії (більше щастило в за­
кордонній, наприклад польській). Фігура, без сумніву, дуже
складна — бо він і визволитель з-під Польщі, і той, що
віддав Україну Росії, і обраний народом демократичний
вождь, і представник авторитарної, деколи дуже жорстокої
влади, і захисник народу та одночасно згубця, який розпла­
чувався ясиром за татарську допомогу, носій паралельно
республіканських і монархічних принципів і т. д., і т. п.
Історія підняла на своїх хвилях українського гетьмана
тому, що він втілив історичні сподівання свого народу на
власне державне життя. Богдан Хмельницький належав до
тих типових постатей доби, що дала світові в різних краї­
нах видатних діячів політики, науки, культури, наділених
найрізноманітнішими талантами. Люди великих пристрас­
тей і могутнього інтелекту, вони піднялися до найвищих
щаблів тодішньої освіченості і виявляли себе водночас в
кількох галузях і сферах людської діяльності. Це і Ян Гус,
і Томас Мюнцер, і Олівер Кромвель, і, безперечно, Богдан
Хмельницький.
В Україні така людина виявляла себе передусім у націо­
нально-визвольній боротьбі. Ця боротьба в XVI—XVII сто­
літтях набула значення найважливішої проблеми, від ви­
рішення якої залежала доля усього народу. Бо постало
питання: бути чи не бути українському народові? Туре­
цько-татарські загарбники загрожували йому фізичним
винищенням. Панування шляхетської Польщі загрожувало
знищенням духовним. Захоплена жадобою наживи, поль­
ська шляхта прагнула привласнити величезні простори
української землі та закріпачити її людей. У колонізації
України, окатоличенні українців бачила вона свій шлях до
цього. Тому католицька церква й особисто Папа іменем
Христа благословляли будь-які бузувірства і розправи над
непокірними «хлопами-схизматами». Злочини шляхти про­
ти українського народу, як свідчила «Історія Русів», були
страшними. Чинили різні грабіжництва, «перед очима
батьків спалювали людей на жару і варили в казанах, а
потім і матерів віддавали на муки і смерть». До того ж усе
це поєднувалося з образою національної гідності і віри.
Таким було життя в Україні. І не міг народ весь час
терпіти наруги, піднімався на боротьбу. В Україні постій­
но вибухали повстання, які переростали у національно-
визвольні війни. Провідником цієї боротьби з кінця XVI
та в першій половині XVII століття було козацтво.
І тому стає зрозумілим, чому саме на Богданові, немов
у фокусі, зійшлися прагнення, зусилля, інтереси всього
українського суспільства XVII століття. Одночасно він сам
був породженням цієї доби. Епоха виховала його саме
таким, яким він став.
Досі документально не встановлено, де саме народився
Богдан Хмельницький. Існує кілька припущень. Але відо­
мо, де минув перший період його життя, ми знаємо, в яких
умовах формувалася його непересічна індивідуальність.
Народився майбутній гетьман 27 грудня 1595 року в
родині православного шляхтича Михайла Хмельницького.
27 грудня — це день святого Теодора Начертаного, і хлоп­
чики, народжені у цей день, одержували ім’я Богдан (на­
родна форма імені Теодор). Ймовірно, місцем народження
був Суботів.
На жаль, до нас дійшло обмаль відомостей про батька
Богдана — дрібного українського шляхтича Михайла Хмель­
ницького. Й досі не поталанило з’ясувати, з якого насе­
леного пункту — Хмельника, Хмелева, Хмеліва, Хмельно­
го, Хмелівки — походив його рід. Відомо, що батько мав
добру на той час освіту, деякий час перебував при дворі
польного гетьмана Станіслава Жолкевського. Тут на нього
звернув увагу власник міста Олесько Іван Данилович, який
і запросив М. Хмельницького до себе на службу. Але потім
батько майбутнього гетьмана був змушений покинути об-
лаштовані землі через покарання судом на «баніцію» чи
«інфамію» (покарання за якесь свавільство, борги, відмо­
ву коритись судовим ухвалам, яке полягало в обмеженні
громадянських прав та вигнанні за межі королівства). Так
Михайло Хмельницький, рятуючись від покарання, опи­
нився на Чигиринщині.
Михайло Хмельницький прибув у Чигирин як представ­
ник польського магната Івана Даниловича, який допоміг
йому втекти в українські степи. Він займався осадництвом,
тобто засновував нові поселення в районі Чигирина. Серед
заселенців було немало й козаків — колишніх повстанців,
з якими в нього склалися добрі стосунки. В самому Чиги­
рині мешкало немало козаків-реєстровців, які несли сто­
рожову службу від набігів татар. Не ухилявся від цієї служ­
би й Михайло Хмельницький. Певне, його старанність у
виконанні своїх обов’язків, добропорядність і доброзич­
ливість до людей і сприяли тому, що скоро він дослужився
до підстарости і став Чигиринським сотником.
І хоча Михайло був шляхтичем, він, незважаючи на
станові перешкоди, одружився з козачкою. І це в подаль­
шому визначило непевний шляхетський статус їхнього
сина Богдана (який неодноразово при нагоді підкреслював
своє шляхетське походження, але при цьому не забував
і про свою козацьку кров).
Кілька слів про шляхетство Б. Хмельницького. Безза­
перечно, що він отримав польське шляхетство спадково,
воно, можливо, перейшло до нього від предків, зокрема
від батька Михайла. Якщо погодитися з думкою, що чи­
гиринський підстароста Михайло Хмелевський, який
1627 року перебував у турецькій неволі (згідно з протеста­
цією руського воєводи Івана Даниловича, вписаного до
буської гродської книги) та Михайло Хмельницький, осад­
чий, козацький сотник з Чигирина й чигиринський під­
староста — це одна і та ж особа, то шляхетство Михайла,
а відтак його сина Богдана не підлягає сумніву. Адже під­
старостою міг бути лише шляхтич і, крім того, багатий
шляхтич (полоненого Михайла Хмельницького оцінили в
дуже велику суму — 500 червоних золотих викупу, або мали
обміняти на знатного турка Абдрахмана, що на становищі
полоненого перебував у замку І. Даниловича в Олеську).
Місто Чигирин стояло на торговельному шляху з Киє­
ва до Криму. І саме цим шляхом татари найчастіше про­
биралися в Україну. Цим же шляхом відвідували Україну
й запорожці. Адже Чигирин стояв неподалік від Запоро­
зької Січі. І не могли не бувати тут у ті часи і Григорій
Лобода, і Федір Полоус, і Тихон Байбуза, і Петро Сагай­
дачний, а значить, і не поспілкуватися з такою відомою і
поважною людиною, як чигиринський підстароста й ко­
зацький сотник Михайло Хмельницький. Це, незаперечно,
сприяло тому, що від самісінького дитинства Богдана за­
хопили козацькі походи і мрія про Запорозьку Січ. Уже
змалку він набирався козацького духу, ріс в обожненні
козацького лицарства. Маленький Богдан зростав серед
дітей козаків та селян, добре знав живу українську мову,
народні пісні, думи, приказки, легенди (не випадково на­
віть його офіційні виступи, привітання, листи були пере­
сипані фольклорними вкрапленнями).
Літописи повідомляють про холеричний темперамент
Богдана Михайловича. Ймовірно, він успадкував його від
матері. В дитинстві Богдан був запальним, непокірним,
гордим і водночас уразливим хлопчиком. Від батька ж він
перейняв рідкісний дар холодного розуму, здатність за
будь-яких обставин тверезо зважувати ситуацію й знахо­
дити найоптимальніші рішення. Все це блискуче вияви­
лося згодом, коли він став гетьманом.
Помітивши в сина великі здібності до навчання, Ми­
хайло Хмельницький вирішив дати йому освіту. Достемен­
но невідомо, в якій українській школі навчався Богдан.
Деякі вчені вказували, що майбутній гетьман вступив до
Київської братської школи. Але цей факт виглядає дуже
сумнівно, бо в 1617 році, коли і відкрилася Київська брат­
ська школа, Богдану було вже 22 роки. Але ж аналіз на­
писаних Хмельницьким листів та універсалів указує на
почерк, характерний саме для Київської школи. Можна
вважати, що хлопець навчався в якомусь із навчальних
закладів Києва з його багатими традиціями красного пись­
менства. На думку Б. Замлинського, Богдан спочатку на­
вчався вдома, а згодом в одній із приходських шкіл у Києві.
Справді, першим учителем сина міг бути сам батько або ж
котрийсь із православних священиків Чигирина. Десь у
1605—1607 роках Богдан, очевидно, продовжив навчання,
найімовірніше, у школі при якомусь із київських монас­
тирів, де опанував літературну українську мову, здобув
відомості з історичного минулого українських (руських)
земель, довідався про гоніння православної віри з боку
католицької та уніатської церков, польських та ополячених
українських панів.
Тим часом Михайло Хмельницький, виконуючи різно­
манітні доручення Івана Даниловича, виявив себе здібним
організатором й адміністратором. Його авторитет серед
мешканців Чигирина та навколишніх містечок і сіл помітно
зріс. Поліпшилося й матеріальне становище сім’ї (за пові­
домленням анонімного автора кінця XVII століття, Михай­
ло, перебуваючи на службі в корсунсько-чигиринського
старости, «не забував» і про себе). Його ділові якості та
вміння доходити згоди з козаками не залишилися поза
увагою Даниловича, і Хмельницький незабаром стає чиги­
ринським підстаростою. Це була на той час висока посада,
особа, що обіймала її, була фактичним управителем старо-
стинського замку й усього староства, бо сам староста (як
правило, магнат або заможний шляхтич) рідко коли по­
стійно мешкав у своїй державній резиденції. За відсутності
старости підстароста чинив також суд, командував військо­
вим загоном. Значні прибутки, забезпечувані новою поса­
дою, дали Хмельницькому змогу кількома роками пізніше
заснувати на суботівських землях слободу — Новосельці.
Задоволений шкільними успіхами сина чигиринський
підстароста вирішив навчити Богдана польської й латин­
ської мов, без знання яких у Речі Посполитій годі було й
сподіватися на успішну кар’єру. Для цього батько обрав
єзуїтську колегію, засновану 1608 року у Львові Станісла­
вом Жолкевським (можливо, з цього питання він пора­
дився із самим польним гетьманом). Богдан навчався в цій
колегії десь із 1609 по 1615 рік, успішно пройшовши кла­
си граматики, поетики та риторики, опанувавши польську
й латинську мови. У колегії він здобув знання інших наук,
пізнав усі тонкощі католицизму, що в майбутньому не раз
ставало йому в пригоді.
Саме тоді у Львівській братській школі навчався й май­
бутній Київський митрополит, визначний церковний та
культурний діяч Петро Могила. І, очевидно ж, Хмельни­
цький та Могила не могли не знати один одного. Про це
свідчить, зокрема, їхнє пізніше тепле ставлення один до
одного.
Що характерно, єзуїти не спромоглися накинути юна­
кові відразу до православної віри, підкорити його душу та
розум, навернути до католицизму, примусити зректися сво­
го народу. Навпаки, можна припустити, що саме в стінах
колегії він спочатку інтуїтивно, а потім і свідомо відчув і
загострив у собі ворожість до єзуїтів. Ставши гетьманом,
він, як відомо, домігся від польського уряду заборони діяль­
ності єзуїтів на території Української держави.
Після закінчення навчання Богдан повернувся в Чиги­
рин. Молодий, освічений, кмітливий у військових виправах
юнак не міг бути осторонь подій, які гомоніли навколо.
А події ці були справді історичними. Після придушення в
1596 році повстання Северина Наливайка народні маси та
козацькі нетяги не втихомирились, а почали нові виступи,
основою яких стало покозачення народних верств, відмова
від виконання повинностей, торування стежок на Запо­
рожжя. Це все відбивалося в душі юнака, зароджуючи зер­
на справедливості й жалю до свого уярмленого народу.
Не давала йому спокою і слава запорожців, які висту­
пали на татар та турків, ходили походами по Чорному морю,
повертаючись звідтіля сповненими багатств та вдячністю
людей, яких вони визволяли з неволі. 1 тому в час бурхли­
вого становлення козацького стану молодий Богдан не без
допомоги батька вступає до Чигиринської сотні. Коли це
сталося? Михайло Хмельницький брав його із собою в не­
безпечний похід польського війська у Молдавію в 1620 році.
З цього можна зробити висновок, що на той час Богдан уже
мав чималий воєнний досвід, бо ж розсудливий підстароста
ні в якому разі не наважився б ризикувати життям «необ­
стріляного» сина. Отже, вихованець єзуїтської колегії по­
трапив на козацьку службу незабаром після повернення зі
Львова, приблизно в 1617—1618 роках, і з цього часу на­
завжди поєднав свою долю з козацтвом. У цей період слав­
ним його проводирем був Петро Конашевич-Сагайдачний.
Не раз бував він у Чигирині, знав і поважав Михайла Хмель­
ницького, відзначав його освіченого, ставного сина. І, може,
тому, коли в 1618 році Сагайдачному на прохання поль­
ського короля Сигізмунда III довелося йти на Москву, то
взяв він з собою і Богдана. Є згадки, що Богдан виявив себе
в цьому поході сміливим і вправним воїном. Він у скрутну
хвилину навіть урятував королевича Владислава. З того часу
і запам’ятав королевич козацького сина і приязно ставився
до нього аж до своєї смерті.
Цілком слушно писав з цього приводу відомий ук­
раїнський історик і фольклорист Михайло Максимович:
«Зоря Хмельницького зійшла на Чорному морі, у той час,
як на Хотинському полі западала зоря старого Сагайдач­
ного. Життя цього достопам’ятного гетьмана, який, слу­
жачи з славою Польській Короні і всій Речі Посполитій,
зробив для блага України все, що тільки міг він зробити
З Усі гетьмани України
тоді, не підіймаючи зброї на поляків, — те життя служило
прикладом для Богдана Хмельницького; його шляхом про­
ходив він поприще своє до гетьманства, мужньо і довго-
терпляче, як хоробрий воїн і чесний громадянин респуб­
ліки Польської, як добрий і надійний син своєї козацької
матері, України. Але йому суджено було пройти ще своїм
шляхом — поприще гетьманського життя і безприкладно
звершити ту справу, на яку безуспішно поривалися інші
українці впродовж піввіку».
Після повернення в Україну Богдан служив у кінній
сотні свого батька і разом з ним у 1620 році взяв участь у
битві під Цецорою проти турецьких військ. У цій битві
героїчною смертю поліг Михайло Хмельницький, а його
син потрапив у турецький полон.
Доля закинула Богдана до Константинополя, де, за пові­
домленням турецького літописця Наїма Челебі, він перебу­
вав у неволі в одного із старшин султанського флоту (цей
старшина проживав у кварталі Касим-паші). Як згадував
потім Богдан, він «терпів два роки суворого ув’язнення».
Є підстави твердити, що протягом цього часу він опанував
основи турецької мови, знання якої пізніше не раз ставало
йому в пригоді. Поза всяким сумнівом, суворі випробуван­
ня загартували волю молодого козака, навчили володіти
собою, мужньо зносити удари долі. Яким чином йому по­
таланило вирватися на волю, сказати напевне не можна. За
одними даними, він був викуплений матір’ю, за іншими —
козаки обміняли Богдана на турецьких бранців. Є також
думка, що він утік із турецького полону.
Повернувшись до рідної домівки, Богдан, вочевидь, у
першу чергу зайнявся господарством. Тим часом його овдо­
віла мати познайомилась із дрібним білоруським шляхти­
чем Потрекеївського повіту Василем Ставецьким, незаба­
ром вийшла за нього заміж і покинула Суботів. Через
деякий час у неї народився син, якого назвали Григорієм.
Ставши дорослим, він з невідомих причин узяв собі пріз­
вище не батька, а Хмельницьких.
Богдан же поновив свою службу як реєстровий козак
Чигиринського полку, хоча він, будучи сином загиблого в
бою чигиринського підстарости, мав можливість обійняти
якусь із посад в адміністрації Чигиринського староства.
Знову ставши козаком, Богдан не міг не відчувати нарос­
тання невдоволення козацьких мас політикою правлячих
кіл Речі Посполитої, намагання магнатів і шляхти звести
нанівець козацькі права та вільності. Не міг він також
не помітити зростання самоусвідомлення козацтвом своїх
сил, своєї ролі в житті Польщі.
Одружився він пізно — десь у 30-річному віці. Причин
такого тривалого парубкування ми не знаємо. Це тим паче
викликає подив, оскільки відомо, що Богдан ніколи не був
байдужим до жіночої вроди, скоріше навпаки. А може, він
до того одружувався та поривав шлюб, але документи про
цей факт не збереглися. Гадати не будемо. З історичних
джерел достеменно відомо лише про його подружнє жит­
тя з Ганною Сомківною, яка походила з родини заможно­
го переяславського козака. Вони побралися, ймовірно,
близько 1625 року.
Разом з тим про ці часи життя Богдана ми знаємо дуже
мало. Хоча ще за життя Хмельницького почали виходити
різноманітні праці, які з тих чи інших позицій висвітлю­
вали діяльність цієї видатної історичної особи. Відтоді
минуло понад три століття, упродовж яких історики різних
держав активно працювали для всебічного висвітлення
титанічної постаті великого Богдана. Однак більшість уче­
них переважно звертала свою пильну увагу на зображення
українського гетьмана як державного, політичного та вій­
ськового діяча. При цьому з поля зору дослідників випа­
дало багато «деталей», що складають повноцінний образ
людини. Якими були характер та зовнішність Хмельни­
цького, чи мав він якісь захоплення та як поводив себе в
повсякденному житті, який одяг носив, яким напоям і
стравам віддавав перевагу, чи потрапляв він у «цікаві іс­
торії» — ці питання і до сьогодні залишаються мало ви­
вченими, а отже, такими, що хвилюють усіх, кому небай­
дуже минуле нашої країни. Отож спробуємо висвітлити
окремі аспекти, що характеризують Богдана Хмельни­
цького саме як людину.
Зважаючи на те, що до сьогодні збереглося понад пів­
сотні портретів Хмельницького, інколи важко зрозуміти,
якою ж насправді була зовнішність гетьмана. Однак мож­
на стверджувати, що найточніше її відтворив на своїй
гравюрі гданський майстер Гондіус, адже створив він її за
життя Богдана Хмельницького. Таким чином, можемо уя­
вити собі зовнішній вигляд нашого видатного співвітчиз­
ника. Тонкі брови на втомленому обличчі підкреслюють
з* 
відкритий і водночас владний погляд темних очей. Високе
чоло, трохи задовгий ніс, закручені донизу вуса, міцно
стулені тонкі губи, неважке, але круто зрізане підборіддя.
До цього можна додати свідчення сучасників, які відзна­
чали, що Хмельницький був вище середнього зросту, мав
міцну будову тіла — був «широкий у кістках».
Поведінка гетьмана засвідчувала, як ми вже відмічали,
холеричний темперамент, який досить часто виявлявся в
рисах його характеру, так чи інакше впливав на його вчин­
ки та дії. Ті, кому пощастило спілкуватися з ним, звертали
увагу на тонкий розум, ерудицію, вміння передбачати роз­
виток подій, сталеву волю гетьмана. Сучасні історики за­
значають, що Богданова різкість у судженнях і запальність
у розмові поєднувалися з м’якістю і привітністю, дотеп­
ність — із мовчазністю, простота і щирість — з лукавством
і мстивістю, доброта — з суворою вимогливістю і навіть
жорстокістю. В його характері дивовижно сплелися во­
єдино відчайдушна сміливість і холоднокровна обачність,
принциповість, що межувала з упертістю, й готовність до
компромісу. Можна сказати, що це була цільна, але вод­
ночас суперечлива натура.
Про темпераментний, але разом з тим і поступливий
характер гетьмана свідчить такий факт. Коли в серпні
1648 року до нього прибули польські посли, то спочатку
він погрожував їм смертною карою за те, що вони перед
тим писали до нього «неучтиві» листи. Однак уже наступ­
ного дня він вибачився за свої дії і спокійно розпочав
переговори. Холеричність Богдана також засвідчували ро­
сійські посли Ф. Бутурлін і В. Михайлов. У 1657 році вони
повідомляли царю, що гетьман дуже невдоволений міжна­
родною політикою Росії: «А гетьман Богдан Хмельницький
як шалений, який з розуму зійшов, заволав і мовив: “...уже
діти, про те не печальтеся! Я то відаю по тому учини­
ти — треба відступитися від руки царської величності!”
І запалився так, як не годиться православним християнам
поступати».
Джерела засвідчують, що в жовтні 1653 року у Чи­
гирині Хмельницький власноручно «вийняв шаблю і по­
рубав черкаського полковника Єська» за неповагу, ви­
явлену до гетьмана. Цікаво, що відразу після прикрого
випадку «гетьман до козаків поклонився тричі до землі
і велів їм дати бочку меду». Отже, як бачимо, жорсто­
кість (хоча і необхідна) межувала у даному разі з деякою
м’якістю характеру володаря України.
Сильний і вольовий характер гетьмана проявлявся у
багатьох життєвих ситуаціях. Коли в червні 1657 року до
Чигирина приїхали посли від Шведського королівства, то
вже тяжко хворий Б. Хмельницький, як свідчить сам по­
сол, «незважаючи на свою слабість, велів перенести себе
туди (до кімнати переговорів), щоб мати зі мною (швед­
ським послом) розмову». Далі представник Швеції диву­
вався тому, що Хмельницький у такому важкому стані
«привітав мене дуже люб’язно і випив бокал за здоров’я
Вашої Королівської Милості (Карла X Густава. — Авт.)».
Невибагливість у побуті та скромність в етикеті
Б. Хмельницького підкреслювали багато сучасників, зок­
рема венеціанський посол Альберто Віміна, який зустрі­
чався з гетьманом у 1650 та 1656 роках. Підсумовуючи свої
враження від зустрічей, він писав: «Усім, хто входить до
його (Хмельницького. — Авт.) кімнати, він тисне руку і
всіх запрошує сідати, коли вони козаки. У цій кімнаті
немає ніякої розкоші, стіни позбавлені всяких прикрас, за
винятком місць для сидіння. У кімнаті знаходяться тільки
грубі дерев’яні лави, вкриті шкіряними подушками... Да­
маський килим простягається перед невеликим ліжком
гетьмана, в головах його висить лук і шабля, єдина зброя,
яку він звичайно носить... Гетьман передбачливо прикра­
сив так своє житло, щоб пам’ятати про своє становище і
не впасти в надмірну гордість. Може, в цьому він наслідує
Агафокла, який, бувши сином гончаря і досягши царської
влади, звелів зробити собі стіл і поставець з глиняним
посудом».
У повсякденному житті гетьман був дуже скромною
людиною. Він носив простий козацький одяг і лише під
час урочистостей чи дипломатичних прийомів одягав кош­
товне вбрання. Гетьманський палац у Чигирині не відзна­
чався якоюсь особливою пишністю. Хмельницький вживав
ту саму їжу, що й інші козаки, не відмовлявся від міцних
напоїв. Його захопленням були голуби, у різновидах яких
він розбирався досконало. Після смачного обіду чи вечері
гетьман курив турецьку люльку, міг заграти на бандурі. Як
більшість людей того часу, Хмельницький не мислив сво­
го життя поза Богом. «Усе на світі, і добре і лихе, діється
з волі Божої», — говорив гетьман.
Важливе місце у житті Богдана Хмельницького посіда­
ла сім’я.
Як відомо, він одружувався тричі. Дослідники вважають,
що у гетьмана було троє синів і чотири доньки. Можливо,
однак, що доньок було більше; у документах згадуються
лише малолітні доньки, а на 1651 рік вже принаймні дві
(якщо не три) доньки були заміжні.
Діти, про яких було згадано, усі були від першої дру­
жини — Ганни (може, Гафії) Сомківни, сестри майбутньо­
го наказного гетьмана Якима. Померла Ганна десь у 1645—
1647 роках. Друга дружина — Мотрона (інколи називають
її Оленою, але це неправильно; Олена — метафорична
аналогія до троянської Олени, викрадення якої викликало
десятирічну війну), колишня Чаплинська.
Навесні 1644 року в околицях Чигирина невідомо
звідкіля з’явилась молода і вельми вродлива жінка, якій
волею долі випало посісти визначне місце в історії як
України, так і Польщі. Власне саме польські історики
вперше назвали її «кресовою», або «степовою», «Геленою
Прекрасною», натякаючи тим самим не стільки на її
вродливість, скільки на спорідненість долі українки з
долею античної героїні епосу Гомера. Адже відповідно
до жанрових особливостей романтичного сприйняття іс­
торії головну причину багатолітньої українсько-польської
війни середини XVII століття вони побачили саме в су­
перництві козацького сотника Богдана Хмельницького та
польського посадовця, чигиринського підстарости Даніеля
Чаплинського за любов степової красуні, порівнюючи
тим самим їх із спартанським царем Менелаєм і сином
троянського царя Парісом, головними винуватцями Тро­
янської війни. Так хто ж вона, ця степова красуня,
котрій історики-романтики приписували таку виняткову
роль в історії Центрально-Східної Європи, і як надалі
склалася її доля?
Звідкіля була родом пані Мотрона (а саме так звали нашу
героїню), хто були її батьки і з якою метою вона перебра­
лася до неспокійного Чигиринського краю — через відсут­
ність достовірних відомостей, вочевидь, нам так уже і не
пощастить відповісти на ці запитання. Збереглися лише
вказівки, які дають змогу стверджувати, що, швидше за все,
вона народилася в збіднілій шляхетській родині. Ще до­
стовірнішим є той факт, що з другої половини 1640-х років
Мотрона поселилась на хуторі Богдана Хмельницького в
Суботові, де допомагала дружині козацького сотника Ганні
Сомківній доглядати за господарством і виховувати дітей.
Невдовзі Ганна померла, залишивши на руках удівця
шестеро неповнолітніх дітей. За власним визнанням Хмель­
ницького, в цей час він опинився «в сирітстві й важкій
біді». Вочевидь, саме тоді молода вродлива шляхтянка не
лише допомогла йому впоратися з господарством і вихо­
ванням дітей, а й розрадила його душевну тугу.
Сучасні подіям джерела говорять про надзвичайну вро­
ду степової «Єлени Прекрасної». Проте заради справедли­
вості не зайве буде нагадати, шо в повному небезпеки
житті на степовому кордоні, поруч з неспокійним Диким
Полем, не так уже й багато було витончених панянок, аби
було з ким порівнювати Мотрону. Можливо, саме через
цей дефіцит наречених у Богдана, як претендента на сер­
це шляхетної пані, з’явився серйозний суперник — також
немолодий вдівець, литовський шляхтич Даніель Чаплин-
ський, досвідчений воїн, чигиринський підстароста і до­
вірена особа польського магната коронного хорунжого
Олександра Конєцпольського.
Нині важко з упевненістю відповісти на питання, що
найперше викликало заздрість Чаплинського — чи то мо­
лода і вродлива подруга козацького старшини, чи то його
охайний і гарно впорядкований маєток у Суботові. Проте
єдине, що не викликає сумнівів, так це те, що впливовий
урядовець Речі Посполитої твердо вирішив, користуючись
своєю владою і покровительством О. Конєцпольського,
відібрати у Хмельницького як одне, так і друге.
Навесні 1647 року Даніель Чаплинський на чолі на­
двірних військ коронного хорунжого напав на Суботів,
вигнав звідтіль сім’ю чигиринського сотника, а «Прекрас­
ну Єлену» чи то змусив силоміць, чи то переконав полю­
бовно вийти за нього заміж, змінивши при цьому своє
віросповідання з православного на католицьке.
Даремно Богдан Хмельницький апелював з приводу
такої несправедливості до королівської влади, прагнучи
повернути собі майно, кохану жінку та, врешті-решт, за­
довольнити принижену гідність. Є також згадки про те, що
козацький сотник відповідно до норм шляхетської етики
викликав свого кривдника на чесний герць. Однак той і
цього разу повівся вельми підступно і нешляхетно — вла­
штував засідку, до якої ледве не потрапив козацький стар­
шина. Апелювання ж до сенаторського суду у Варшаві, крім
глузування суддів з приводу нещасливого кохання козака,
також нічого не принесло. Намагаючись знайти бодай якусь
справедливість, Богдан звернувся до великого коронного
гетьмана Миколи Потоцького, відомого в Речі Посполи­
тій як людина лицарська і шляхетна. «Не знати, — писав
Хмельницький у листі до Потоцького, — звідки взявся сей
порушник мого спокійного життя, Чаплинський — ли­
товський заволока, польський п’яниця, злодій і грабіжник
український, підстароста чигиринський, котрий, господа­
рюючи вісім літ на Чигиринщині й прикриваючись ім’ям
свого начальника пана Конєцпольського, коронного хо­
рунжого, знищив наклепами та доносами багатьох наших
братів і привласнив їхні маєтки. Звичайно ж, тепер Чиги-
ринщиною володіє не пан коронний хорунжий, а його
слуга, брехун, зрадник і п’яниця Чаплинський».
Така надмірна активність чигиринського сотника не
залишилась поза увагою місцевої адміністрації. На сотни­
ка впала тінь бунтівника. Так, О. Конєцпольський, який
з підозрою ставився до Б. Хмельницького, говорив про
нього як «людину з бунтівним духом і з розумом, схильним
до всього лихого», та висловлював побоювання, щоб «Річ
Посполита не зазнала від нього багато лиха, бо ніколи не
було між козаками людини таких здібностей і розуму».
Враховуючи це, Чаплинський вирішив розправитися з не­
покірним сотником. Першу спробу було зроблено напри­
кінці 1646 року, коли під час сутички з татарами в око­
лицях Чигирина якийсь жовнір Дашевський, за словами
самого Богдана, «заїхавши ззаду, навмисно рубонув мене
шаблею по шиї, і тільки тому голова моя не злетіла, що я
був у мишурці, яку він розтяв на ширину долоні, так що
тільки два кільця затримали шаблю. Він виправдовувався:
“Я, каже, думав, що це татарин”. А я ж їхав із військом,
поруч з панами. Хіба це не чиясь навмисна намова?»
Після цього невдалого замаху, який не міг не виклика­
ти обурення з боку кума Богдана — чигиринського полков­
ника Станіслава Міхаля Кричевського та козаків полку,
Чаплинський змушений був відкласти до сприятливішого
часу реалізацію свого підступного задуму вбити Хмельни­
цького й зосередитися поки що на цькуванні власника
Суботова і на спробах відняти його маєтності. Незабаром
після згадуваного інциденту шляхтич Дольгерт, котрий
нещодавно став чигиринським урядником, скористався з
від’їзду Хмельницького до Миколи Потоцького й у раху­
нок поволовщини забрав коня сотника. Коня викупила за
12,5 злотих Богданова дружина. Та це було ще не найбіль­
ше лихо. За наказом Чаплинського його слуги люто побили
малолітнього сина Хмельницьких, так що «хлопець ледве
живий лишився». Нарешті, десь у березні-квігні 1647 року
чигиринський підстароста організував напад на Суботів, під
час якого, за словами Богдана Хмельницького, «голодний
люд снопами розніс зібране протягом кількох років збіжжя,
якого було на гумні 400 кіп. Висіяне на поля зерно все
пропало, бо посіви витолочено худобою, кіньми, вівцями».
Нарешті, привласнивши собі хутір, Чаплинський вигнав
звідтіля сім’ю колишнього власника. Щоб якомога до­
шкульніше вразити гідність переможеного ворога, підста­
роста розпорядився виплатити йому, «немов старцеві»,
150 флоринів, тоді як захоплена земля коштувала 1000 фло­
ринів. На це розгніваний до краю Богдан, стиснувши зуби,
зло кинув: «Якщо маю шаблю в руці, то не все забрав у мене
Чаплинський, жиє Бог і козацька ще не вмерла мати».
Знайшовши на деякий час притулок у знайомих у Чи­
гирині, Хмельницький розпочав енергійну боротьбу за
повернення Суботова. Звернення до коронного гетьмана
Миколи Потоцького (покровителя О. Конєцпольського)
також не дає позитивних результатів, і Богдан урешті
вдається до радикальніших способів пошуку правди...
Але ж знову повернемося до загадкової «Єлени Пре­
красної». Вдруге у гетьманській оселі Мотрона (тепер Чап-
линська) з’явилась уже в розпалі козацької війни. І як саме
було розв’язано справу оформлення її шлюбу з гетьманом
Богданом з церковної точки зору, не дуже знаємо. Деякі
історики вважають, що вперше Богдан обвінчався з Мот-
роною у липні 1648 року в Чигирині, а вдруге — у лютому
1649 року в Києві. Київський митрополит Сильвестр Ко­
сов, побоюючись за свою репутацію (живим ще був чо­
ловік Мотрони Д. Чаплинський), відмовився надати дозвіл
на формальне розірвання шлюбу і її повторне одруження
з гетьманом. Б. Хмельницький звернувся до єрусалим­
ського патріарха Паїсія, остаточно затвердив одруження,
повторивши обряд шлюбу. Однак відчути вповні щастя
подружнього життя Богданові не випало — Україна була
охоплена полум’ям жорстокої війни. Та й саме одруження
скінчилося трагічно — у критичні дні війни, коли гетьман
з військами підійшов до Берестецького поля, з Чигирина
донеслася звістка, котра остаточно могла зламати Богдана:
його кохана «Прекрасна Єлена» зрадила його!
Різні джерела по-різному розкривають обставини цієї
заплутаної справи. Так, польський мемуарист Станіслав
Освєнцім переповідав цю, за його словами, «смішну іс­
торію» так, як він почув її з вуст Яна II Казимира під час
вечері напередодні Берестецької битви. Король же втішав­
ся з того, що гетьманша закохалась в якої ось годинникаря,
когрий служив у Хмельницького управителем двору, «ключ­
ником». Таємний роман Мотрони з цим годинникарем
начебто тривав уже досить довго, аж поки гетьман не ви­
явив пропажі барилка з червоними золотими. Спочатку
подумав на старшого сина Тимоша, що той, вирушаючи в
похід на Литву, прихопив його з собою на нагальні вій­
ськові потреби. Однак, отримавши від гетьманича запев­
нення щодо власної непричетності, віддав наказ про таємне
розслідування цієї справи. У ході розслідування й виплив­
ла інформація не лише про причетність управителя до
викрадення, а й про його адюльтер (подружню невірність)
з пані гетьманшею. Розгніваний Богдан, довідавшись про
цю брудну справу, звелів обох винуватців роздягти догола
і, прив’язавши одне до одного, повісити. Так, принаймні,
з неприхованою втіхою і гомеричним сміхом розповідав
своїм наближеним король. Очевидно, що розповідь Яна II
Казимира, насичена деталями стосовно способу покарання
таємних коханців, була стилізована саме «для сміху» і на­
вряд чи цілком відповідала реаліям.
Тогочасний високий литовський посадовець Альбрехт
Радзивілл у своєму описі був значно стриманішим і менш
емоційним. Крім того, згідно з його версією, пропажу
золота виявив Тиміш Хмельницький. Він же і вислідив
злодія, довідався про його аморальні зв’язки зі своєю ма­
чухою, котру, за наказом батька, і повісив разом із ключ­
ником на одній шибениці.
Інформація ж, яка виходила з козацького табору, вка­
зувала на те, що причиною страти Мотрони став перехоп­
лений лист Даніеля Чаплинського до своєї колишньої
дружини, в якому містилась інструкція, як можна прихо­
вати викрадені у Хмеля скарби, а його самого отруїти. За
дорученням гетьмана справу дійсно розслідував Тиміш.
І саме йому начебто вдалося знайти викрадене золото та
викрити спільників гетьманші, після чого Мотрону, а та­
кож її матір і ще п’ятьох чоловік було страчено. Отже, за
такої інформації, причина трагедії полягала не стільки у
факті подружньої невірності Мотрони (якщо вона й була
насправді), скільки у наявності розгалуженої шпигунської
мережі в оточенні гетьмана, до якої якимось чином була
залучена і гетьманша. Проте абсолютно очевидно, що
особиста образа справила вплив на дії Богдана, однак не
вона стала вирішальним фактором, що визначила подаль­
ший вибір Хмеля — підняти повстання проти польської
шляхти. Деякі дослідники стверджують, що ще у 1645 році
Б. Хмельницький із деякими старшинами (Федором Виш­
няком, Кіндратом Бурляєм, Іваном Ганжею, Філоном
Джалієм, Іваном Гирею, Яциною Лютеренком) готував
повстання, котре почалося в 1648 році.
Третя дружина гетьмана — Ганна — сестра ніжинських
полковників Івана та Василя Золотаренків, удова коза­
цького полковника Пилипа (тому в народі її називали
Пилипихою). Богдан вінчався з нею в Корсуні на початку
серпня 1651 року. Померла вона 1667 року черницею жі­
ночого монастиря.
Сучасники знали Богдана як турботливого батька, що
пестив своїх дітей і гостро переживав їхні невдачі, пе­
реймався проблемами їхньої освіти та особистого життя.
З трьох вищезгаданих синів історія реально знає двох — за­
надто ідеалізованого Тимоша (народився 1632 або 1635 року
в Суботові) і, переважно засудженого істориками, Юрія
(1640—1642 року народження).
Тиміш, ідеалізований лицар багатьох українських істо­
риків, насправді був людиною з дуже неврівноваженою
психікою. Незважаючи на те, що Богдан дуже любив сво­
го старшого сина і бачив у ньому свого наступника на
гетьманській посаді, він виховував його в спартанському
дусі. Очевидці відзначали, що, прагнучи наставити свого
молодшого нащадка на «путь істини», старший Хмельни­
цький «наказав прив’язати його до гармати і міцно бити,
поки той не поклявся йому, що буде добрим, статечним,
і тільки потім наказав відкувати його. Часто Хмельницький
за шаблю хапався, так що [Тиміш] не хоче потрапляти
йому на очі».
Те, що Богдан пов’язував зі старшим сином династич­
ні проекти, не підлягає сумніву. Шлюб Тимоша з Розан-
дою (Роксандою), дочкою молдавського господаря Василє
Лупула, зорганізований під тиском збройної сили в Яссах
1652 року, доводить ці династичні плани цілком перекон­
ливо. Далекоглядна політична комбінація цього шлюбу
полягала не лише у претендуванні Тимоша на молдавський
трон, а й у спробі поєднання — шляхом посвоячення — з
фактичним правителем Литви, великим литовським геть­
маном Янушем Радвілою (Радивілом), що у 1645 році одру­
жився зі старшою сестрою Розанди Оленою.
Між Тимошем і Розандою не існувало та й, власне, не
могло існувати палкої пристрасті. Вперше український
гетьман заявив молдавському господарю про свій намір
одружити Тимоша з Розандою восени 1650 року. Однак
вже призначений шлюб Тимоша і Розанди так і не відбув­
ся: молдавський господар, котрий не дуже-то й прагнув
виконувати свою обіцянку, відіслав Розанду до своєї стар­
шої доньки, під захист литовського гетьмана Януша Рад-
зивілла; згодом доньку було припроваджено до Стамбула,
після чого Розанда два наступних роки свого життя про­
вела у вже звичному для неї султанському палаці. Здобути
волю їй поталанило лише в 1652 році, після чергового
палацового перевороту. Ось тоді знову й виринула справа
її одруження з Тимошем Хмельницьким.
Цікаво, що цього разу перейти дорогу гетьманичу ви­
явив бажання польний гетьман і чернігівський воєвода Мар­
тин Калиновський. Гетьман Калиновський заявляв про свої
наміри будь-шо не допустити одруження «хлопа» з мол­
давською княжною. Про свою готовність взяти участь у
«романтичному поході», що проходив під гаслом «борони­
ти прекрасну князівну і не допустити, аби вона, обминув­
ши Потоцьких, Вишневецьких і Калиновських, потрапила
в руки дикого, неотесаного козака», з юнацьким запалом
заявила мало не вся шляхетська молодь Корони Польської
та Великого князівства Литовського. Після страшного по­
грому козаків минулого року під Берестечком прилучитися
до походу виявили бажання й чимало досвідчених воїнів.
Якби ж вони знали, чим закінчиться цей похід...
Сиву голову невдахи-залицяльника до намету україн­
ського гетьмана принесли наткнуту на наконечник списа.
Разом з Мартином Калиновським під Батогом безславно
закінчила своє життя й переважна більшість учасників
цього «романтичного походу». Шлях до Молдавії перед
Тимошем було відкрито.
Весілля домни Розанди та гетьманича Тимоша в Яс­
сах відсвяткували наприкінці літа 1652 року. І хоча воно
було обставлене з меншою пишністю, ніж урочистості
з нагоди одруження домни Олени і князя Януша, все ж
його розмах справив неабияке враження на сучасників.
Назустріч гетьманичу Василє Лупул виїхав в оточенні
найтитулованіших молдавських бояр і в супроводі вось­
ми тисяч війська. При цьому сам господар, за словами
очевидців, «їхав як монарх, велич якого не можна пе­
редати словами».
А у вересні Богдан організував урочисту зустріч моло­
дятам у Чигирині. Тут, у пишно прибраній резиденції
гетьмана, у святкуванні цієї події, згідно з попередньою
домовленістю, повинен був узяти участь і союзник Хмель­
ницького — кримський хан Іслам-Гірей. Проте з невідомих
причин кримський «цар» до Чигирина не прибув. Та якби
лише одне це заважало домні Розанді насолоджуватися
щастям подружнього життя...
Тогочасний найпопулярніший у Європі часопис «Ga­
zette de France» у випуску від 15 листопада 1652 року ін­
формував своїх читачів, що «відразу після весілля син
генерала Хмельницького, Тиміш, двічі бив свою молоду
дружину, дочку молдавського князя, дорікаючи їй за теп­
лі стосунки з великим візиром, коли вона була заручницею
в гаремі й з ласки візира сподівалася дістати волю». Якщо
вірити чуткам, які поширювалися тоді в Україні й за її
межами, розчарування Тимоша викликали також і весіль­
ні подарунки його тестя, про фантастичні багатства котро­
го в Європі складали цілі легенди. Та де ж ті хвалені схід­
ні щедроти Лупула? Невже оті дві тисячі талярів і стільки ж
червоних золотих, вручених зятю?
Старий український гетьман, на відміну від свого хоч
і хороброго, але недосвідченого в політичних справах сина,
дивився на світ значно ширше і значно глибше. Згада­
ний вже французький часопис повідомляв, що «генерал»
Хмельницький, «для якого одруження сина з донькою
молдавського господаря дуже багато важило, різними спо­
собами намагався змусити Тимоша ліпше ставитись до
своєї дружини».
Скупі на інформацію історичні джерела, на жаль, не
дають нам змоги встановити напевне, чи зумів Богдан
переконати свого сина лагідніше ставитися до домни Ро-
занди. Достеменно ж можна говорити про те, що Розанда
народила двох хлопчиків-близнюків, подальша доля яких
невідома.
Та недовгим було подружнє життя. Тиміш трагічно
загинув під Сучавою у вересні 1653 року. Його смерть
тяжко позначилася на здоров’ї гетьмана Богдана і викли­
кала тривалу депресію.
Після смерті свого чоловіка його вдова деякий час про­
живала у Суботові, згодом у Зіньківському Ключі на Полтав­
щині (маєтку, подарованому Б. Хмельницьким). У 1660 році
Ю. Хмельницький (тодішній гетьман) видав свою братову
за французького шляхтича Анрі де Боа, який, вступивши
до Війська Запорозького, дістав прізвище Андрія Антонов-
ського. Але подальша доля гетьманші також трагічна: за
однією версією, вона загинула від руки вбивці, що прагнув
заволодіти її скарбами, за іншою — вона була захоплена у
полон польськими вояками і скарана на смерть як невістка
ненависного їм українського гетьмана. Це сталося близько
1685 року...
Трагічною виявилась і доля сина Юрія, який хоч фор­
мально виступив продовжувачем гетьманської ідеї в клані
Хмельницьких, мав, незважаючи на свою освіченість, мало
об’єктивних даних для того, щоби бути видатним політич­
ним чи військовим діячем. Далася взнаки фізична непов­
ноцінність Юрія — він не міг одружуватися, мати дітей. Рід
Хмельницьких по лінії Юрія не міг мати продовження.
Саме його Богдан незадовго до своєї смерті визнав за
свого наступника на гетьманство. Тричі (1659—1662, 1677—
1681, 1685 рр.) Юрій тримав у руках гетьманську булаву,
зрештою, без особливого успіху. Якщо довіряти поширеним
в історіографії відомостям, то 1685 року він загинув од
турецьких рук за прояви нелюдської жорстокості.
Про третього сина нічого не відомо. Треба думати, він
помер малолітнім.
У Богдана був ще й четвертий син, який не дожив до
1651 року. Дехто з істориків припускає, що звали його
Остап. Він також помер неповнолітнім, дуже побитий посі­
паками Чаплинського під час нападу на суботівський хутір
у 1647 році.
Здається, менше було турбот із доньками. Найенергій-
нішою з-поміж них і не позбавленою політичних амбіцій
була, мабуть, найстарша (або одна зі старших) — Олена.
Вона вийшла заміж за полковника і наказного гетьмана
Данила Виговського (брата майбутнього гетьмана Івана).
Весілля відбулося в Чигирині у січні 1656 року. Вдруге
Олена була повінчана в Суботові 1660 року з колишнім
переяславським полковником, згодом генеральним писа­
рем та гетьманом Павлом Тетерею. Олена і Данило Ви-
говські мали двох синів — Юрія та Василя. Політичне
честолюбство довело Олену до конфлікту з чоловіком та
її ув’язнення. Після розлучення з П. Тетерею Олена стала
черницею й у Вільнюсі перейшла в уніатство.
З другою донькою Богдана, Степанидою, 1650 року
одружився білоруський (могильовський) полковник Іван
Нечай. Про долю третьої доньки — Катерини відомо
дуже мало; вона ходила за батьком під час хвороби,
ймовірно, що серія династичних проектів 1654 року була
пов’язана з особою Катерини (але це могли бути й інші
доньки). Тоді Богдан нібито сватав свою доньку за сина
брата російської цариці Марії Милославської. У чер­
вні—жовтні 1654 року ширилися чутки, що Б. Хмель­
ницький сватає дочку за Мігая, сина Ніколя Петрашку
(і внука волоського господаря Мігая Хороброго), який
міг претендувати на молдавський престол. Коли ця ком­
бінація реалізована не була, гетьман висунув новий про­
ект: віддати доньку за племінника трансільванського кня ­
зя Дьєрдя (Юрія) II Ракоці. Але з династично-шлюбної
лихоманки нічого не вийшло.
Одна з дочок Богдана (зі старших) була дружиною
Лук’яна Мовчана. їхній син Федір зробив блискучу вій­
ськову кар’єру — в 1675—1678 роках був стародубським,
прилуцьким полковником, командував пішими козацьки­
ми полками, мабуть, саме тому, що був онуком Богдана.
Інша донька була дружиною корсунського сотника Бли-
ська. У 1649 році в Чигирині біля гетьмана був його зять
Павло, очевидно, чоловік однієї з дочок Богдана, ім’я
котрої невідоме. Про Павла говорили як про дорадника
гетьмана.
Кілька слів скажемо і про ближніх та дальніх родичів
Богдана. Більшість із них належала до старшинської вер­
хівки, мала вагу у військово-цивільній адміністрації та
дипломатичній сфері. Брат Богдана Григорій був сосни-
цьким полковником. Рідний брат його по матері — Гри­
горій Ставецький (від другого чоловіка матері Богдана —
Василя Ставецького, що був на польській королівській
службі у Потрекеївському повіті), який узяв прізвище
Хмельницький (1648 року воно вже було престижним), був
у 1648—1649 роках козаком на російській службі в Білго-
роді. Там він одружився з українкою, вдовою Якушки
Агапонова. Сестра Богдана, ім’я котрої невідоме, була
дружиною Павла (прізвище невідоме), на якого 1649 року
також вказували як на дорадника гетьмана.
Навіть якщо в документах і є якась помилка, ми все
одно поступово починаємо усвідомлювати, що родина
Б. Хмельницького була набагато численнішою, ніж вважа­
лося досі, і війна, розпочата батьком Хмелем, у долі її
членів стала неабияким чинником.
Як ми зазначали вище, особисте горе Богдана Хмель­
ницького злилося з горем народу. «Так вони відносяться
не тільки до мене, — говорив він однодумцям, — так ляхи
відносяться до всього народу українського, який вважають
бидлом і схизматиками... Чого ми тільки не терпіли! Воль-
ності наші знищені, землі відібрані, більша частина вільних
лицарів перетворена у холопів...»
Це був зойк народний. І коли Богдан Хмельницький
кинув заклик: «З’єднаймося, браття, повстанемо за віру пра­
вославну, відновимо волю народу нашого і будемо єдині...» —
його підтримали. Коли про дії Хмельницького взнала шлях­
та й намагалась його захопити, він із сином Тимошем і
ближніми козаками в грудні 1647 року подався на Запо­
рожжя. І саме звідси, із споконвічної козацької праматері,
почав організовувати повстання. Тут 19 квітня 1648 року
козацька рада обрала його гетьманом, звідси він звернувся
до всіх українців виступити на боротьбу за волю.
Іскра, запалена Хмелем на Січі, умить розповсюдилась
по Україні й запалила полум’я Хмельниччини — Націо­
нально-визвольної війни українського народу.
Блискучі перші перемоги під Жовтими Водами (19 квіт­
ня — 6 травня 1648 року) і Корсунем (16 травня 1648 року),
поширення повстання на лівобережні та правобережні
райони України, нарешті розгром польсько-шляхетських
військ під Пилявцями (вересень 1648 року) і визвольний
похід на західноукраїнські землі навряд чи можна поясни­
ти лише полководницьким хистом Б. Хмельницького та
його найближчих сподвижників. Йшлося про праведну
справу всього народу, всіх його верств і прошарків. Бага­
тотисячні маси рухала ідея визволення рідної землі від
польського поневолення і створення власної державності.
Треба зазначити, шо події 1648—1657 років — це не
тріумфальний похід козацьких армій по території України.
В подальшому Б. Хмельницький пережив невдачу під Збо­
ровом (5—6 серпня 1649 року) і гіркоту подій під Берес­
течком (18—20 червня 1651 року), був свідком захоплення
Києва литовськими військами і повернення під шляхет­
ське ярмо частини українських земель. Одначе, бувши
людиною великої сили волі і непохитного характеру, він
протягом кількох років кровопролитної війни впевнено вів
український народ до перемоги.
Заслуга Богдана Хмельницького, як зазначає академік
В. Смолій, полягала в тому, що він, використовуючи істо­
ричний досвід повстань попередніх літ, зумів створити боє­
здатну, озброєну і навчену українську армію, спроможну
протистояти відбірним військам Речі Посполитої. Загони
Хмельницького, в яких у квітні 1648 року нараховувалося
4—5 тисяч чоловік, за рік зросли до 300 тисяч чоловік (звіс­
но, слід враховувати, що по-справжньому боєздатного вій­
ська було десь 40—60 тисяч чоловік). Це була значна вій­
ськова сила, яка майже не поступалася перед арміями інших
європейських країн того часу (відомо, що у XVII столітті
вони складали, як правило, 40—50 тисяч чоловік).
Але зібрати юрмища ненавчених і неозброєних людей
означало не що інше, як свідомо приректи їх на неминучу
смерть. Гетьман вивчив і вдало використав як багаторічний
досвід запорожців, так і досвід армій інших країн, зокрема
німецької піхоти. Ядро повстанських загонів складали ко­
заки, які навчали селян стрільбі, стройовій справі, такти­
ці ведення бою. Павло Алеппський у своїх записках від­
значає, що «ці воїни раніше були простими селянами без
воєнного досвіду, але з часом навчились». Стрілецька май­
стерність окремих повстанців була разючою. А. Віміна,
наприклад, згадує: «Мені доводилося бачити, як вони ку­
лею гасили свічку, відсікали нагар так, немов це зроблено
з допомогою щипців».
Основою полків залишалася піхота — найбоєздатніша
і прославлена частина війська (пригадаймо, наприклад, її
дії під Хотином у 1621 році). Одначе в роки Визвольної
війни з ініціативи гетьмана була створена козацька кінно­
та, яка вже у 1649-му, 1651-му і наступні роки успішно
змагалася з шляхетською кіннотою. У складі повстанської
армії була також артилерія. Так, відомо, що уже в 1648 році
лише в Чигирині нараховувалося 74 гармати різних ка­
лібрів — од невеличких до облогових. Очолював козацьку
артилерію генеральний обозний. Треба також наголосити,
що до складу діючої армії входили підрозділи розвідки,
фортифікаційної, прикордонної та сторожової служб У ко­
зацькому війську існувала струнка система поділу на пол­
ки, сотні й десятки. У ході війни засвоювався попередній
досвід і вироблялись нові елементи ведення бою з против­
ником. Добре зарекомендувало себе спорудження так зва­
ного табору. Сучасники зазначали, наприклад, що у «ко­
заків такий звичай на війні, що кожний, їдучи верхи, має
запряжений малий віз із харчами, і в поході ці вози їдуть
з двох боків, а посередині піше військо, і в разі необхід­
ності ці вози служать їм за шанці; завдяки цим возам вони
дуже сильні, і про них кажуть, що нема на світі війська,
яке вміло б краще споруджувати шанці, ніж козаки». Зок­
рема, доцільність використання табору показали бої під
Старокостянтиновом у липні 1648 року, Білою Церквою
у 1651 році та ін.
З часом Б. Хмельницький відмовився від застарілих
тактичних прийомів (наприклад, воєнних дій лише вліт­
ку) і використовував нові елементи при підготовці, а
головне — при здійсненні своїх стратегічних задумів.
Гетьман рішуче відмовився від оборонної тактики бою,
яка широко застосовувалася в часи козацьких повстань
30-х років XVII століття. Перші ж бої довели, що най-
пильнішу увагу треба приділяти розробці й реалізації
наступальних операцій, а головний удар спрямовувати
на знищення основних сил противника. Керівник Виз­
вольної війни вважав недоцільним відводити значні сили
на облогу фортець, а зосереджувався на розв’язанні го­
ловних завдань. Як показали події війни, ця тактика
повністю виправдала себе. Згадаймо, скажімо, битву під
Пилявцями чи бої під Зборовом, коли, не відволікаю­
чись на другорядні справи, гетьман розгромив основні
сили противника. Цікаво, що й надалі Б. Хмельницький
продовжував дотримуватися цієї тактичної лінії.
Разом з тим Б. Хмельницький і його соратники широ­
ко використовували звичні їм уже партизанські методи
боротьби. Відомо, що Максим Кривоніс, багато разів за­
стосовуючи їх, досяг блискучих результатів у справі визво­
лення українських земель і знищенні живої сили ворога.
Безумовно, вершиною полководницької майстерності
гетьмана справедливо вважається битва під Батогом на
березі Південного Бугу. У дводенній битві (22—23 травня
1652 року), виконуючи стратегічний задум гетьмана, ук­
раїнська армія, підтримана татарською кіннотою, вщент
розгромила 30-тисячне військо противника. Сучасники
мали всі підстави порівнювати цей бій з битвою карфа­
генянина Ганнібала й римських легіонів під Каннами у
216 році до н. е. Крім воєнних, не менш важливими були
політичні наслідки подій під Батогом. По суті, тоді втрати­
ли своє значення умови Білоцерківського договору 1651 ро­
ку і більша частина України знову була визволена від
польського панування. Треба підкреслити ще один бік
діяльності Хмельницького-полководця. Без особливого
перебільшення можна стверджувати, що він зібрав блис­
кучу когорту полковників-однодумців, які збагатили на­
родне воєнне мистецтво. В першу чергу — це вже згадувані
чигиринський полковник Федір Вишняк, кропивнянський
полковник Філон Джалій, військовий обозний Іван Чер-
нята. Уже в перші місяці Визвольної війни висунулась нова
плеяда талановитих полководців — Максим Кривоніс, Да­
нило Нечай, Мартин Небаба, Іван Богун, Іван Золотарен-
ко та багато інших. Кожний із них зокрема збагатив прак­
тику ведення воєнних дій. Разом же вони складали чудову
плеяду народних полководців, що військовим талантом
переважали воєначальників Речі Посполитої.
На кінець 1648 року, внаслідок вирішальних перемог
козацьких військ під Жовтими Водами, Корсунем і Пи-
лявцями, величезна територія України від Запорозької Січі
на півдні до Стародуба і Новгорода-Сіверського на півночі
була звільнена від польського панування. Королівська ад­
міністрація була ліквідована також на Правобережній Ук­
раїні та в Галичині. В цих умовах на перше місце висуну­
лося питання про створення нових органів влади. В той
час це було важке і непросте завдання. Але саме життя
підказало шляхи його розв’язання. В основу перетворень,
що здійснювалися в Україні, було покладено традиції За­
порозької Січі. Вся територія звільнених українських зе­
мель розділялася на полки й сотні, які водночас ставали
й адміністративними, і військовими одиницями. Формаль­
но вся повнота влади належала загальновійськовій раді.
Але з часом, зі зміцненням влади козацької старшини, всі
головні питання життя Війська Запорозького, як правило,
почала розв’язувати більш вузька старшинська рада. До її
компетенції входили військово-політичні питання, здій­
снення адміністративних перетворень, ведення господар­
ських справ, зовнішньополітичні відносини.
В Україні поступово утворилася своєрідна ієрархія вій­
ськово-адміністративної влади у складі генерального обоз­
ного, судді, осавула, писаря, бунчужного і хорунжого. На
місцях прерогатива вирішення тих чи інших питань належа­
ла полковникам. Увінчувала цю піраміду посада гетьмана.
Варто підкреслити, що гетьман зосереджував у своїх
руках необмежену владу. Про це збереглося немало свід­
чень. Альберто Віміна, наприклад, називає Хмельницького
«справжнім государем». Усвідомлював своє особливе ста­
новище і сам гетьман. У 1649 році російським послам він
говорив: «Повелінням Божим останньому серед людей мені
велено над Військом Запорозьким і над Білою Руссю у
війні сій начальником бути і над ляхами і над Литвою пере­
могу мати». Послам Речі Посполитої Киселю і Смяровсько-
му він прямо заявив у січні 1649 року, що є «єдиновласти-
телем і самодержцем» Русі. Цікаво, що ці нові тенденції у
функціонуванні державного апарату добре бачили і маси
рядового козацтва: «Хмельницький ні зі старшиною, ні
з черню ніде не радиться. Сам і управляє з Виговським».
Треба зазначити ще одну деталь, характерну для Хмель­
ницького як політика. Гетьман добре орієнтувався в ет­
нічній ситуації, яка існувала тоді в Україні, де жили
представники різних народностей і віросповідань. Його
політична лінія в цьому непростому питанні відрізнялася
великим тактом і терпимістю. Так, щодо католиків, які
прихильно ставилися до повстанців, не чинилось ніяких
репресій. Відомо також, що у зверненні до польського
селянства гетьман обіцяв «звільнити всіх від повинностей
і робіт». У подальшому він заявляв, що «непристойна
і тяжка справа, коли хто силує неохочих до своєї віри».
Отже, Богдан Хмельницький стояв біля джерел ство­
рення Української держави, якій були властиві свої етніч­
ні риси. Безумовно, гетьману слід було подолати значні
труднощі, перш ніж він відійшов від традиційних поглядів
«козацького автономізму» до ідеї створення незалежної
власної держави. Реалізована у вигляді стрункої системи
органів влади, господарських, фінансових, політичних і
судових атрибутів, вона показала життєздатність і великі
перспективи для свого розвитку.
На спільній платформі боротьби проти панування Речі
Посполитої і національно-релігійного гноблення об’єд­
налися різні соціальні верстви — козацька старшина, ук­
раїнська шляхта, православне духовенство, міщани, се­
лянство і рядове козацтво. Але це був соціально неоднорід­
ний табір, усередині якого існували гострі суперечності,
котрі часто-густо виливалися у прямі конфлікти. Заслуга
Хмельницького полягала в тому, що за найскладніших
внутрішньо- і зовнішньополітичних обставин він зумів
підтримувати відносну стабільність і в інтересах загально­
народної справи не допустив розколу повстанської армії
на протидіючі угруповання.
Існували також суперечності й усередині козацької
старшини — панівного на той час стану. Частина пред­
ставників гетьманської адміністрації, в першу чергу вихід­
ці із шляхти (І. Виговський, П. Тетеря та ін.), прагнули до
швидкого збагачення, придбання землі й залежних селян.
Інша група обстоювала в цих питаннях радикальнішу по­
зицію і не бажала допустити феодалізації козацької стар­
шини, перетворення її у поміщиків та поновлення фео­
дального землеволодіння у великих розмірах. Спираючись
на збройну силу народу, М. Кривоніс, Д. Нечай та ряд
інших полковників часто в розв’язанні соціальних питань
ішли далі самого Хмельницького.
На різних етапах Визвольної війни гетьман проводив
гнучку й диференційовану соціальну політику. У головно­
му й визначальному питанні про землю він вважав, що
необхідно зберегти дрібне церковне землеволодіння і не
допустити відродження великих поміщицьких латифун­
дій. Не випадково протягом 1648—1653 років канцелярія
Б. Хмельницького видала всього 17 універсалів, що під­
тверджували право шляхти на маєтки, і лише чотири уні­
версали, згідно з якими вона наділялась новими землями.
Козацька старшина за цей час не одержала жодного з таких
універсалів. Результативність боротьби козацьких мас була
такою, що навіть у перші післявоєнні роки представники
гетьманської адміністрації не могли скористатися надани­
ми їм царським урядом грамотами на земельні володіння.
Переяславський полковник П. Тетеря просив чиновників
Посольського приказу не розголошувати змісту цих грамот.
«А толко де в войске про то сведают, — казав він, — что
они писарь (І. Виговський. — Авт.) с товарыщи упросили
себе у царского величества такие великие маетности, и их
де всех тотчас побьют, а учнут говорить: они де всем вой­
ском царскому величеству служили и за него государя
помирали, а маетности вьпросили себе одни они писарь
с товарыщи».
Не менш далекоглядну політику проводив гетьман що­
до селянства і покозаченого населення. Він добре розумів,
що в умовах безперервних воєнних дій з відбірними ар­
міями Речі Посполитої єдино правильним буде шлях со­
юзу козацтва з селянством. Тому не випадковими, а добре
продуманими були його слова, сказані польським послам
під час переговорів у Переяславі в лютому 1649 року: «Вы­
бью с лядской неволи народ весь русский... и поможет ми
то чернь вся по Люблин и Краков, которой я не отступ­
люсь, бо то права рука нашая». Практична діяльність геть­
мана свідчила, що це були не лише загальні декларації
і малозначні заяви.
Тисячі селян у роки війни припинили виконувати фео­
дальні повинності і перейшли в козацький стан. «Усе, що
живо, — зазначає «Літопис Самовидця», — поднялося в
козацтво... Навет где в городах были и права Магдебур-
ские, присяглые бурмистрове, и райцы свои уряди поки­
дали, и бороды голили, и до того войска йшли».
Це не єдина згадка такого роду. Багато джерел засвідчу­
ють масове покозачення українських селян. Звісно, селянин,
здобувши землю і волю, не хотів повертатися у кріпацтво,
захищав своє право на свободу зі зброєю в руках. Так тра­
пилося після укладення Зборовського договору 1649 року,
згідно з яким передбачалося не лише скорочення коза­
цького реєстру до 40 тисяч чоловік та поширення гетьман­
ської влади на території Брацдавського, Київського і Чер­
нігівського воєводств, а й повернення до своїх маєтків
польської шляхти. Договір викликав хвилю обурення серед
селянства і козацтва, у лютому 1650 року навіть спалахну­
ло збройне повстання на чолі з Худолієм на Запорожжі.
У цій ситуації Б. Хмельницький вніс у соціальну політику
козацької адміністрації певні корективи.
З одного боку, він рішуче придушив виступи, що спа­
лахнули, суворо попередив брацлавського полковника
Д. Нечая й усунув ніжинського полковника П. Шумейка.
З другого — документи не відзначають масових репресій,
які б чинили гетьманські війська. Відомо також, що з
листопада 1650 року гетьман вже не ставив за обов’язок
селянам виконувати повинності на користь феодалів, які
поверталися. Це дало можливість дещо згасити полум’я
народних виступів.
Питання соціальної політики перебували в центрі ува­
ги гетьмана й надалі. Особливо важкі випробування україн­
ському народові приніс 1651 рік. Селяни і козацька голота
відмовилися визнавати умови Білоцерківського договору,
який передбачав обмеження козацького реєстру до 20 ти­
сяч чоловік і, по суп, відновлення польського панування
на всій території України (крім Київського воєводства).
Збройні повстання спалахнули у Корсунському, Черні­
гівському, Ніжинському і Прилуцькому полках. Неспокій­
но було в інших районах. У листопаді 1651 року путивль­
ські воєводи повідомляли в Москву, що «у черкаських
полковників..., у чернігівського, у ніжинського, у прилу­
цького і їх полків у черкас на гетьмана Богдана Хмельни­
цького піднімаються нарікання». Через деякий час ті ж
воєводи повідомляли, що один із купців «був, мовляв... у
Києві і чув від черкас, від багатьох людей, що полковники,
мовляв, і черкаси гетьманом Богданом Хмельницьким не-
вдоволені». Гетьман і цього разу виявив рішучість. Насам­
перед, спираючись на ухвалу Корсунської ради, він стратив
кількох старшин — миргородського полковника М. Глад­
кого, прилуцького Семена, а також деяких сотників. Од­
ночасно він неодноразово звертався до представників ко­
ролівської адміністрації з пропозицією дещо відсунути час
повернення до кріпосницьких порядків.
До кінця своїх днів гетьман залишався реалістом. На­
віть після успішного закінчення війни він бачив, що різко
розмежувати селянство і козацтво неможливо. Більше того,
у листах і особистих бесідах з представниками гетьманської
адміністрації вимагав: «И то усмотрите, чтоб напотом ка-
кое безправне посполству не деялося, боятися надобно».
Це був тверезий погляд на ситуацію, яка склалася. Най­
менша спроба порушити існуючий порядок загрожувала
новим загостренням соціальних суперечностей, а то й пря­
мим збройним повстанням.
Ми звернули увагу на цей аспект питання тому, що
цілком зрозуміло — без зваженої й гнучкої соціальної
політики Богдану Хмельницькому навряд чи вдалося б
створити національну державу. Визвольна війна — ця най­
визначніша подія середини XVII століття — справила
істотний вплив на всю систему міжнародних відносин.
В одних країнах вона викликала зацікавленість, у дру­
гих — настороженість, у третіх — злобу і відразу. В ото­
ченні численних, далеко не дружніх держав гетьману не­
обхідно було обрати єдино правильну лінію поведінки: одні
держави нейтралізувати чи залучити на свій бік, інші си­
лою зброї змусити дотримуватися його політичної лінії.
За цих дуже складних обставин гетьман показав себе
видатним дипломатом. Захоплення можуть, наприклад,
викликати його дії по залученню на свій бік Кримського
ханства. Він навіть пішов на те, аби залишити заложником
у Криму свого улюбленого сина. Одначе гетьман не спо­
кушався досягнутою угодою. Він знав її переваги, та разом
з тим передбачав і ускладнення, які міг викликати союз із
татарами. Та все ж тил повстанців був більш-менш забез­
печений, крім того, в розпорядження Б. Хмельницького
надана мобільна татарська кіннота.
Добре допомагало йому і знання суспільного ладу, при­
дворних звичаїв та установ Оттоманської Порти. Великий
дипломатичний такт гетьмана, його проникливість і знан­
ня міжнародної обстановки забезпечили протягом усієї
війни нейтралітет Туреччини, що дало можливість зосере­
дити головні зусилля на розв’язанні найважливішого зав­
дання — визволення України від іноземного гніту і ство­
рення незалежної держави.
Дещо інакше складалися відносини Б. Хмельницького
з молдавським господарем Лупулом. Адже зрада Лупула,
який інтригами прагнув ускладнити відносини Польщі й
України, викликала відверте невдоволення гетьмана. У ве­
ресні 1650 року козацьке військо здійснило стрімкий похід
у Молдавію і змусило господаря капітулювати. Більше того,
за два роки після другого походу Лупул погодився на шлюб
своєї дочки Розанди із сином гетьмана Тимошем. Так було
встановлено союз між Україною і Молдавією.
Звісно, цим далеко не обмежується коло країн, з якими
Б. Хмельницький підтримував зв’язки. Спади і піднесення
спостерігались у його стосунках із правителями Трансіль­
ванії та Валахії. Гетьман робив кроки, щоб ввести Україну,
відому лише героїчними походами запорожців, у коло ін­
ших європейських держав. Наприклад, він прагнув нала­
годити зв’язки з Венеційською республікою, є також відо­
мості про його дипломатичні контакти з Бранденбургом.
Листа до Б. Хмельницького надіслав керівник англійської
буржуазної революції Олівер Кромвель, який назвав геть­
мана «генералісимусом війська і стародавньої грецької
релігії та церкви, володарем усіх запорозьких козаків, стра­
хом і винищувачем польської шляхти, завойовником фор­
тець, викорінювачем римських священиків, переслідувачем
язичників, Антихриста й іудеїв».
Джерела свідчать, що керівник Визвольної війни був
добре інформований про всі події у Польщі та інших краї­
нах. При гетьманській канцелярії існувала дипломатична
служба, яка розробляла інструкції, готувала посольства,
оформляла листи і т. п. У резиденції гетьмана склався
навіть церемоніал прийому послів, ведення з ними пере­
говорів, підготовки прощальних аудієнцій тощо.
Та головне полягало в тому, що дипломатична служба
молодої Української держави показала свою життєздат­
ність і в умовах найскладнішого хитросплетіння політич­
них подій тих літ, по суті, забезпечила міжнародну ізоляцію
Речі Посполитої.
У своїй політичній діяльності, яка охоплювала прак­
тично всі сфери життя молодої держави, гетьман з почат­
ку Визвольної війни намагався налагодити також зв’язки
з Росією. Від першого листа Б. Хмельницького від 8 червня
1648 року російському цареві Олексію Михайловичу і на­
правлення свого першого посланника київського полков­
ника Силуяна Мужиловського в Москву у січні 1649 року
до Переяславської ради 1654 року спливло немало часу.
Допитливий читач може поцікавитися: чому так довго роз­
в’язувалося це питання? Справа тут далеко не в особі
Хмельницького чи його найближчих сподвижників. Треба
враховувати багато факторів, які так чи інакше впливали
на хід війни: по-перше, гострий соціальний характер подій
в Україні (знищення селянами представників панівних
станів, ліквідації кріпосництва і найпотворніших форм
експлуатації, які були суголосні антифеодальним настроям
селян і городян самої Росії); по-друге, союз Хмельни­
цького з кримським ханом, одвічним ворогом Росії, і,
по-третє, складну міжнародну обстановку, яка загрожува­
ла воєнними конфліктами Росії з Річчю Посполитою. Тому
Москва тривалий час зволікала щодо вирішення цього
питання, пропонувала компромісні варіанти, виступала за
переговори між Україною і Польщею тощо.
Політична ситуація істотно змінилася на осінь 1653 ро­
ку. Після багатьох років вагань Росія нарешті погодилася
прийняти Військо Запорозьке до свого складу. 1 жовтня
1653 року відповідну ухвалу прийняв Земський собор —
найвищий станово-представницький орган Росії. У ній
говорилося про переслідування православних у Речі Пос­
политій, порушення нею попередніх угод тощо. Вже 9 жовт­
ня царські посли виїхали в Україну. Незабаром приготу­
вання були закінчені. Морозного сонячного ранку 8 січня
1654 року на центральній площі міста Переяслава зібрала­
ся козацька рада.
На площу вийшов Богдан Хмельницький з козацькою
старшиною. Він звернувся до учасників ради з промовою.
Охарактеризувавши становище українських земель після
шестирічної кровопролитної війни, гетьман оголосив, що
Земський собор погодився прийняти Україну до складу
Російської держави. «А буде хто з нами не згодний, — ска­
зав Б. Хмельницький, — тепер куди хоче вільна дорога».
Щоденник, який вели російські посли, передає атмосферу,
яка панувала на раді. У відповідь на ці слова гетьмана
присутні заявили: «Волимо під царя східного, православ­
ного». Потім нібито козацька старшина знову запитувала:
«Чи всі так гадаєте?» І знову відповідь була попередньою:
«Усі одностайно». Так учасники Переяславської ради прий­
няли рішення про підданство Війська Запорозького ро­
сійському цареві. Щоправда, у роботі цієї ради брали
участь козаки не з усіх українських полків. Крім того, на
ній були відсутні деякі полковники, представники Запо­
рожжя, вище православне духовенство.
Переяславський акт і підданство Росії — зовсім не ви­
падковий крок, а вистраждане після тривалих роздумів
рішення гетьмана. Він розумів, що перепочинок, відведе­
ний для молодої Української держави, не міг бути тривким,
усвідомлював тимчасовість союзного договору з кримським
ханом і ненадійність султанської Туреччини, бачив усе ще
достатню міць Речі Посполитої. Об’єднання цих сил (а
наступні події показали, що воно реальне) неминуче при­
вело б до ліквідації завоювань українського народу, зне­
кровленого у шестирічній боротьбі. Разом з тим Україну з
Росією об’єднували давні історичні зв’язки, етнічна близь­
кість обох народів, православне віросповідання тощо. Тому
орієнтація на Російську державу могла забезпечити, на
думку гетьмана, збереження тих змін, що відбулися в цей
час в Україні, — звільнення її з-під влади Польщі та існу­
вання незалежної Української держави, возз’єднання у
майбутньому всіх українських земель під гетьманською
булавою. Слід враховувати, що укладення договору з Росією,
по суті, означало б правове визнання Української держави
та особливостей її суспільно-політичного устрою.
Разом з тим уже з самого початку між обома сторонами
виявилися помітні розходження. Козацька сторона на пере­
говорах вимагала від російських представників, щоб вони
присягли від імені царя, на що бояри відповідали, що це
суперечить самодержавним традиціям — царі своїм підданим
не присягають. Переговори ледве не були зірвані. І тільки
тоді, коли посли заявили, що всі права і вольності Війська
Запорозького будуть підтверджені окремими грамотами,
Богдан Хмельницький і старшина склали присягу.
Україна увійшла до складу Росії на правах широкої авто­
номії. Між обома сторонами спершу у Переяславі, а пізніше
у Москві відбулися переговори, внаслідок яких цар затвердив
так звані Березневі статті 1654 року, у яких визнавалося іс­
нування самостійної держави — Гетьманщини, яка займала
відповідну територію (колишні Київське, Брацлавське і Чер­
нігівське воєводства, а також частина Волинського воєвод­
ства) і мала республіканську форму правління.
Треба сказати, що вже протягом більш як 350 років
кожне покоління українського народу по-різному оцінює
цей крок Богдана Хмельницького. У більшості своїй оцін­
ки ці породжені державними і політичними реаліями, що
складалися у той чи інший період історії України.
Гетьманщина була багатостановим соціальним організ­
мом. Основну масу населення Гетьманщини складало вільне
селянство. Силою зброї воно відвоювало особисту свобо­
ду і в перші повоєнні роки навіть вільно розпоряджалося
землею. Проте усі заходи гетьманської адміністрації, як
правило, були підпорядковані інтересам козацтва — при­
вілейованого стану. Воно одержало право володіння зем­
лею — головним багатством України, вільного заняття
промисловою діяльністю, необмеженої участі у політич­
ному житті держави. Разом з тим козацтво було неоднорід­
ним. Верхні щаблі ієрархічної драбини посідала старшина,
що в майбутньому почала накопичувати у своїх руках зе­
мельні багатства й організовувати багатогалузеві госпо­
дарства, де використовувалася праця залежних селян. Так
зароджувалося нове покоління українських феодалів. На
рядове козацтво була покладена основна військова повин­
ність — участь у походах. У роки Визвольної війни значні
права одержало українське міщанство. Проте з часом через
привілеї воно часто вступало у конфлікти з козацтвом.
Та в складі монархічної Росії Українська держава з її
республіканською, демократичною формою правління була
позбавлена можливостей дальшого розвитку. Нові держав­
ні установи рано чи пізно мали розчинитися в загальноім-
перських органах управління. Так воно й трапилося. В на­
ступні після 1654 року десятиріччя йшов поступовий, але
невблаганний процес утрати Українською державою своїх
етнічних рис, ліквідації її суспільно-політичних органів
влади.
Після Переяславської ради становище України зали­
шалося складним. Попереду передбачалася важка війна з
Польщею, боротьба за возз’єднання всіх українських зе­
мель в єдиній державі. Врешті Росія оголосила війну Поль­
щі. Воєнні дії розпочалися одночасно у Білорусії і в Ук­
раїні. Проте вони точилися досить мляво. Спільний похід
російських ратних людей і козацьких полків під Львів
улітку-восени 1655 року закінчився безрезультатно — вони
повернули назад. Невдоволений політикою царського уря­
ду та його військовими задумами (основна увага Олек­
сія Михайловича зверталася на білоруський театр війни),
Б. Хмельницький шукав союзників серед інших держав.
Він зумів поліпшити взаємини з Кримом і Туреччиною,
налагодити зв’язки з Трансільванією, укласти важливий
союз із Швецією. Адже необхідно було створити коаліцію
у боротьбі проти Польщі.
Тим часом козацькі полки під командуванням наказ­
ного гетьмана Івана Золотаренка здобули у Білорусії цілий
ряд міст і сіл. Тут запроваджувався козацький устрій, ти­
сячі білоруських селян вступали у полки і вели вперту
боротьбу з ворогом. Влада польських і литовських панів
була ліквідована у районі Мінська, Могильова, Гомеля,
Полоцька. Це була відчутна допомога з боку України бі­
лоруському народові у його визвольній боротьбі.
Напруженість у взаєминах між Б. Хмельницьким і ро­
сійським царем особливо посилилась після того, як стало
відомо, що Олексій Михайлович, охоплений жадобою
польської корони, уклав у серпні 1656 року з Річчю Пос­
политою Віленське перемир’я і розпочав воєнні дії проти
Швеції (на переговори у Вільно українські представники
не були навіть допущені). На пропозицію росіян розірвати
союз із шведським королем Карлом X Хмельницький від­
повів категоричною відмовою. Гетьман був невдоволений
тими заходами царського уряду, яких він уживав, щоб
обмежити автономію України (зокрема, призначення в де­
яких містах російських воєвод), а також змінами у зовнішньо­
політичній орієнтації Москви.
З часом здоров’я гетьмана стало погіршуватися. Хво­
роба загострилася навесні 1656 року. Незважаючи на всі
заходи, її перебіг ускладнювався. Тепер важко встановити
характер захворювання гетьмана. Деякі літописи пов’язу­
ють хворобу з можливим отруєнням якимось молодим
шляхтичем, шо начебто підсипав під час вечері отруту у
склянку Хмельницького. Проте, на нашу думку, трапився
крововилив (відомо, що гетьман протягом тривалого часу
неодноразово скаржився на головний біль, бо ще напри­
кінці 1656 року він пережив перший удар інсульту, який
згодом прикував його до ліжка).
Смерть Б. Хмельницького настала вранці (за іншими
джерелами — опівдні) 27 липня 1657 року у Чигирині.
Згідно з волею гетьмана, поховання відбулося в його рід­
ному хуторі Суботові 25 серпня 1657 року, тобто через
чотири тижні після кончини. Це було зроблено для того,
щоб на похороні могли бути присутніми представники
всього Війська Запорозького. При величезному напливі
народу відбулося офіційне поховання тіла Б. Хмельни­
цького у місцевій Ільїнській церкві.
Подальша доля цього поховання не зовсім ясна. Єдине
джерело, яке відхиляє завісу над цими давноминулими
подіями, — це так званий Чернігівський літопис XVIII сто­
ліття, де сказано, що у 1664 році польські війська під
керівництвом Стефана Чарнецького сплюндрували ряд
міст і сіл України. Тоді ж «Черницкий Бужин и Субботов
спалил, и там в Субботове тело старого Хмельницкого и
Тимоша, сына его, забитого под Сачавою, казал з гробов
в ринки выкинута на попелище. Субботов тогда был пуст;
а псов з Чигирина, з Субботова и от инших пустых мест
украинских великое множество было, которые, чередамя
ходячи, не только мертвых трупы ели, але и живым людям
шкодили».
На жаль, пошук нових документів не додав нічого но­
вого. По сьогодні це літописне повідомлення залишається
єдиним і далеко не надійним джерелом, яке дозволило б
повністю реконструювати ці події. У 1969—1973 роках
експедицією Інституту археології АН УРСР було проведе­
но архітектурно-археологічне обстеження, під час якого
було остаточно з’ясовано, що труна з прахом гетьмана в
церкві відсутня. У народі до цього часу ходять легенди про
те, що труну гетьмана напередодні нападу польських
військ у 1664 році було врятовано і перепоховано в під­
земних ходах Суботівського замку.
Так пішов із життя великий воїн, дипломат і політик.
Безумовно, Богдан Хмельницький залишався людиною
суперечливою. Траплялися хвилини розчарувань, спалахів
гніву, сімейні чвари, були любов і зрада дружини, загибель
улюбленого сина. Усе це лишало свій слід у душі гетьмана,
на його характері, визначало настрій, а часом і практичну
діяльність. Богдан Хмельницький був сином своєї епохи і
представником свого стану. Немає потреби канонізувати
гетьмана. У разі необхідності він розправлявся зі своїми
політичними противниками, придушував повстання се­
лянської і козацької голоти, роздавав універсали феодалам.
Поряд з видатними полководцями і дипломатами біля
гетьмана перебували нікчемні люди, які ще за його життя
вели подвійну політику, нехтували національними інтере­
сами українського народу. Одначе на всіх етапах життя і
діяльності Б. Хмельницького переважала послідовна лі­
нія на визволення рідної землі від іноземного панування.
І весь свій талант полководця і політичного діяча він спря­
мував на розв’язання цієї доконечної життєвої проблеми.
Національно-визвольна війна та ім’я її керівника Бог­
дана Хмельницького залишили незгладимий слід в істо­
ричній пам’яті українського народу. Традиції тієї звитяжної
пори стали живильним середовищем для наступного роз­
витку визвольних змагань українців — діяльності П. До­
рошенка, І. Мазепи, руху козацьких полків, очолюваних
Семеном Палієм, гайдамацьких виступів, Коліївщини
1768 року. В умовах, коли продовжувався наступ царизму
на автономні права України, козацтво дедалі частіше зга­
дувало не дуже тривалу, але яскраву пору «вольниці», часи
без феодала і ненависної панщини, коли його ж руками
творилися підвалини незалежної Української держави.
Життя і діяльність Б. Хмельницького відображені
у фольклорі українського народу:
Гей, не дивуйте, добрії люди,
Що на Вкраїні повстало:
Там за Дашевим, під Сорокою,
Множество ляхів пропало.
Гей, Перебийніс водить немного —
Сімсот козаків з собою,
Рубає мечем голови з плечей,
А решту топить водою.
Он та зависли ляшки, зависли,
Як чорна хмара на Віслі,
Лядськую славу загнав під лаву,
Сам бравий козак гуляє.
Ой чи бач, ляше, що по Случ наше,
По Костяную могилу!
Як не схотіли, забунтували
Та й утеряли Вкраїну!
Ой чи бач, ляше, як пан Хмельницький
На Жовтім Піску підбився:
Від нас, козаки, від нас, козаки,
Ні один ляшок не скрився.
Гей, ну, козаки, гей, та у скоки,
Та заберімося в боки:
Загнали ляшків геть аж за Віслу,
Що не вернуться й в три роки.
Образ гетьмана Хмеля став джерелом натхнення для
багатьох письменників і композиторів, художників і кіне­
матографістів.
Богдан Хмельницький стояв біля витоків творення
українським народом незалежної держави, і в цьому по­
лягає великий сенс його буття, це визначило його міс­
це в історії...