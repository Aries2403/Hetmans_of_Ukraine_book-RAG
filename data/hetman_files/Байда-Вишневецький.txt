Дмитро Байда-Вишневецький
(р. н. невід,—1564)
З-поміж багатьох козацьких ватажків раннього періоду ко­
зацької історії чи не найбільшою славою вкрив себе князь
Дмитро Вишневецький, що походив з роду князів Гедиміно-
вичів і який на початку 1550-х років заснував замок на ос­
трові Мала Хортиця, згуртував навколо нього козаків і цим
поклав початок Запорозької Січі. Саме тому його вважають
першим козацьким гетьманом.
Ім’я Дмитра Вишневецького, князя із литовської ро­
дини, нащадка Гедиміна, васала литовсько-польського
короля, хоча й православного за своїм віросповіданням,
володаря величезних маєтків на Кременеччині, — вперше
згадується в документах 1545 року під час ревізії Креме­
нецького замку. У цей час королівський комісар Лев Патій
проводив люстрацію (ревізію) Волинського воєводства.
Документи свідчать про те, що князь Дмитро Іванович
Вишневецький особисто прибув до міста Кременець, де
перебував королівський комісар, і показав, що у Креме­
нецькому повіті він володіє помістями Кушнин, Підгайці,
Окнин, Гараж, Камарин, Крутнів і Лопушне. Князь був
одним з чотирьох синів Івана Михайловича Вишневецького
від його першої дружини Анастасії Семенівни з родини
Олізарів.
Як засвідчує «Родословна книга», батько Д. Вишне­
вецького — князь Іван Михайлович з 1533 року був ста­
ростою єйшиським і воронянським, з 1536-го — про-
пойським і чичерським, аз 1541 року — канівським та
черкаським. Помер він у 1543 році. Мати — Анастасія
Семенівна, дочка Семена ОлІзаровича і княгині Остро­
зької, сестри князя Костянтина, ревнителя православ’я в
Україні, народила чотирьох синів — Сигізмунда, Дмитра,
Андрія, Костянтина — і доньку Катерину.
Історик М. Маркевич наводить факт про обрання кня­
зя Д. Вишневецького на нетривалий час гетьманом ще у
1513 році. Але відомо, що в цей час з татарами активно
боровся дід майбутнього гетьмана — князь Михайло Ва­
сильович Вишневецький (1475—1517). У 1512 році він із
своїми синами Іваном та Олександром розбив орду під
Лопушною. Документи називають кілька сіл, що були в
його власності: Кушнин, Підгайці, Окнин, Гараж, Кама-
рин і Лопушне. Однак, як свідчать матеріали розмежування
між Литвою і Короною Польською, розміри його володінь
були більшими. З опису 28 вересня 1546 року дізнаємося
про маєтності «Олексинцы властная отчизна и дидызна
князей Вишневецких, имение Крутнево, Лопушное, Боб-
ровцы».
Тоді ж, 1546 року, Дмитро Вишневецький у судовому
порядку вирішував справу з Чарторийським за якийсь
будинок у Вільно, а через рік отримав старостинський уряд
у Ворнячині.
У 1548 році князь притягався до суду за «заподіяння
кривди підданим королеви Бони». І вже після цих «ли­
царських» пригод у 1550 році Дмитро прибув до Черкас.
З 1551 року він — староста канівський та черкаський.
У цей час посилюються татарські навали в Україну, що
і заважало освоєнню її території польським магнатством.
Аналіз історичних свідоцтв того часу показує, що Дмит­
ро Вишневецький був не першим, хто прагнув відбивати
напади степової орди. До нього це вже робили Остафій
Дашкович, Предслав Лянцкоронський та інші старости на
південному поіраниччі.
Наприкінці 30-х — на початку 40-х років XVI століття
особливо відзначився в боротьбі проти нашестя степової
орди староста барський Бернард Претвич. Розповідаючи
на сеймі 1550 року про свої походи, він відзначив, що бу­
вав у них разом з «воєводою Київським Пронським, князем
Корецьким, князем Вишневецьким і князем Володими-
рецьким». Претвич — організатор походів проти татар —
1550 року повідомляв великому князеві литовському Си-
гізмунду-Августу про Дмитра Вишневецького «як одного
з визначніших репрезентантів боротьби з татарами».
Конкретні дані про участь Дмитра Івановича Вишне­
вецького у відсічі чужоземної агресії наводяться в осман­
ських «Реєстрах кривд», які надсилалися до польської сто­
лиці. В них і віднаходимо першу згадку про боротьбу
князя Дмитра Вишневецького з турками: в період з 8 чер­
вня 1548 року по 6 грудня 1549 року він безперервно не­
покоїв залогу Очаківського замку, який належав тоді Пор­
ті. В одній з таких експедицій Вишневецький перебував із
«старостою брацлавським князем Богушем Корецьким,
старостою барським Бернардом Претвичем, синами гетьма­
на Миколи Сенявського Ярошем і Миколою». Ці нові
факти дають підстави зробити припущення, що Дмитро
Вишневецький почав боротьбу з ординськими нападника­
ми ще 1538 року, коли його батько організував своїх під­
даних проти татар і турків. І це цілком імовірно, оскільки
на Волині, як заявляли представники місцевої шляхти в
1540 році, «будь єсть або не єсть перемир’є з татары, тог-
ды предся з коня мало зседаєм».
Отже, князь Д. Вишневецький виявив себе непересіч­
ною натурою, головними рисами якої були лицарство і
молодецтво. Може, саме тому, зіткнувшись із козацькою
вольницею, він, як ніде, відчув себе у своєму середовищі.
Водночас особиста хоробрість князя, його авантюристич­
на натура припали до душі козакам, вони ладні були йти
з ним і проти татар, і проти кого іншого, якщо б він їх
покликав.
Обійнявши посаду старости черкаського і канівського,
Дмитро Вишневецький за свій головний обов’язок вважав
захист південних кордонів держави. Крім того, у Дмитра
Вишневецького був особливий рахунок до степових на­
падників. У 1549 році у полон потрапило все сімейство
його двоюрідного брата Федора Вишневецького. Цей факт,
до речі, зафіксований і в «Кроніці Марціна Бєльського»:
«Того року татари в кінці вересня в руських землях вели­
кі шкоди вчинили. Замок у Перемирку облягли, в якому
князь Вишневецький утриматися не зміг, піддався з дру­
жиною татарам. А коли він із замку вийшов, залишок
людей його ще мужньо боронився перед татарами, але
татари, приступ учинивши, замочок спалили і всіх у нево­
лю забрали». Про це ж повідомляв у своїй відписці Мос­
ковський посол до Литви Федір Безобразов.
За думкою деяких дослідників, улітку 1553 року Дмитро
Вишневецький, можливо, чимось ображений на короля,
перейшов на службу до турецького султана Сулеймана II
(Чудового) і разом зі своїм військом перебував у Стамбулі.
Цікаво, що перед цим король Сигізмунд-Август ви­
словлював Радзивіллу побоювання щодо Вишневецького,
аби той не перебіг до турків, «полишивши їм пограничні
землі, доручені його охороні». Побоювання короля вияви­
лися не марними. Невдовзі Радзивілл пише королю, що
Вишневецький «з усією своєю ротою, себто з усім козац­
твом і хлопством, яке тримав біля себе, з’їхав до турків,
виславши наперед козацьку роту, а потім і сам зі своїми
козаками потягнувся до Туреччини».
Треба зазначити, що архівні документи нічого не
повідомляють про перебування князя Вишневецького у
турків. Але це припущення документально не підтвер­
джується.
Тому серед істориків до сьогодні немає єдиної думки
щодо того, що саме робив Дмитро Вишневецький у Ту­
реччині, чому він там опинився і як зміг повернутися. Але
хай там як, у Польщі не вірили в щасливе повернення
Вишневецького з Туреччини. І справді, треба бути над­
звичайно мужньою і сміливою людиною, аби зважитися
на таку поїздку до Осяйної Порти — туди, звідки з 1548 по
1553 рік не раз у грізних листах до польського короля
султан вимагав покарати українського князя за розправи
з ординськими грабіжниками.
Вчинок Вишневецького викликав неабияку тривогу —
побоюючись, що він наведе в Україну турків, Сигізмунд-
Август знову звертається до Радзивілла: «Як би того князя
до себе мати і яким способом?»
Очевидно, спосіб було знайдено, і досить радикальний.
Бо на початку 1544 року Вишневецький повертається з
Туреччини і 4 березня в Каменні (неподалік Любліна)
освідчується королю у товаристві друга і соратника воєво­
ди Миколи Сенявського. Чим пояснював Вишневецький
свій перехід до турецького султана, не відомо, однак той
знову доручив йому охороняти прикордоння «проти татар
і влаштувати на острові Хортиця захисне укріплення про­
ти кримчаків». Вишневецький знову отримав для управ­
ління канівське й черкаське староства.
Як зазначає історик Бантиш-Каменський, «муж ро­
зуму палкого, відважний, вправний вояка» Дмитро Виш­
невецький невдовзі став визнаним ватажком козаків. Він
вирушає на Дніпровське пониззя і «на острові Хортиця,
проти Конських вод, коло кримських кочовищ», за свід­
ченням М. Грушевського, «ставить замок і громадить
навколо себе козаччину».
Дмитро Яворницький писав з цього приводу: «У 1556 ро­
ці знаменитий ватажок низових козаків князь Дмитро
Вишневецький, вирушаючи на війну з татарами, вийшов
за межі Київського воєводства і, спустившись нижче по­
рогів, розташувався на острові Хортиця. Розраховуючи
розпочати звідси постійні набіги на басурманів, Вишне­
вецький влаштував на острові земляне містечко».
Про Хортицю писав у своєму щоденнику і австрійський
дипломат Еріх Лясота, котрий за дорученням імператора
Рудольфа II приїхав на Запорозьку Січ, щоб запросити
козаків для участі у війні проти турків: «Пристали до бе­
рега нижче острова Мала Хортиця, неподалік першого; тут
знаходиться замок, збудований Вишневецьким років ЗО на­
зад і згодом зруйнований».
Втім, кажучи про будівництво у цей час укріплення на
Хортиці, не слід вважати, що це вже був той самий замок,
який пізніше увійшов в історію як форпост боротьби про­
ти кримчаків. Це, певно, було невеличке укріплення, що
слугувало, насамперед, за більш-менш надійну схованку.
Для будівництва справжнього замку-фортеці просто не
вистачило б часу.
Будуючи замок, Вишневецький намагався укріпити
його, як фортецю, і тому просив у короля гармат, об­
слугу тощо. Але Сигізмунд-Август, який прагнув лише
зміцнення кордону проти кримського хана Давлет-Гірея
і стояв за дружбу з ним, відмовив Вишневецькому. Си-
гізмунда-Августа не на жарт стурбувала активність кня­
зя, котрий вирішив звільнити від татар Дике Поле і
навіть усе Причорномор’я. Але ж це не входило до ін­
тересів короля, і він спробував якимось чином відкли­
кати Вишневецького з Низу. Водночас, добре розумію­
чи, що насильно відірвати князя від козаків неможливо,
король вдався до хитрощів і запропонував «послати йому
якісь дарунки і написати, аби до нас приїхав на якийсь
короткий час...». «А на його місце казали їхати з ро­
тою, — писав він далі, — його стриєчному братові і
залишитися на тому місці, аж поки той вернеться. Зда­
ється, таким чином добре буде його звести».
Вишневецький скористався сутичкою між Москов­
ською державою і Кримом, і його поява на історичній
арені збіглася з тим, що цар Іван IV вирядив два військові
загони проти Кримського ханства: один під командуван­
ням воєводи Чулкова спустився річкою Доном, а другий
під начальством дяка Ржевського попрямував у долину
Дніпра. У цей час князь Вишневецький здійснив свою
першу військову операцію проти татар.
Він організував похід на Іслам-Кермен, з тим щоб за
рахунок здобутих трофеїв зміцнити Хортицьке укріплення.
Увірвавшись до замку Іслам-Кермена, козацькі загони
дощенту пограбували його, потім спалили, а гармати ви­
везли у Хортицьку фортецю.
Розгніваний Давлет-Гірей шле лист за листом Сигіз-
мунду-Августу, вимагаючи приборкати козаків і Вишне-
вецького. Король, однак, відповів, що Вишневецького на
Дніпро не посилав. «Можете міркувати з того, — писав
Сигізмунд, — що і до цесаря турецького він ходив проти
волі нашої, а як там його прийнято, самі знаєте: повер­
нувшись до держави нашої, він розповідав, що дістав да­
рунки і у тебе, брата нашого, ласку мав. Через те ми й
доручили йому степову сторожу, бо переконані, що він
підтримуватиме стосунки з вашими людьми, зазнавши від
вас ласки».
Король Сигізмунд-Август не знав, що Вишневецький,
не сподіваючись ласки від нього, вже давно налаштовує
зносини з Москвою.
У березні 1556 року, коли московський уряд організував
похід на Крим, очолюваний дяком Ржевським, до нього
приєдналося 300 душ із козаків Вишневецького на чолі або
з ним, або з одним із його помічників отаманом Млин-
ським (він же — Мине). Влітку 1656 року союзники, при­
пливши вниз за течією Дніпра, пограбували Іслам-Кермен
і навіть напали на оттоманську фортецю Озю (Очаків). На
зворотному шляху їх наздогнали татари й оточили на од­
ному з дніпровських островів, одначе після шестиденної
облоги Ржевському, Вишневецькому та деяким іншим ко­
закам пощастило вирватися з оточення.
Незважаючи на майже цілковиту невдачу цієї експеди­
ції, вона мала надзвичайне значення — це стало насправ­
ді зламним моментом у зносинах між Московією, Крим­
ським ханством та Оттоманською імперією.
Приблизно у цей час Дмитро Вишневецький починає
листування з московським царем. У вересні 1556 року
московські посли, повертаючись з Литви і зустрівшись з
Вишневецьким, доповідали, що він збирається перебрати­
ся до Москви. Разом з послами Вишневецький відрядив
до Івана Грозного свого отамана Михайла Єськовича із
засвідченням, що бажає служити цареві. Прийнявши за­
віряння Вишневецького, цар направив до нього дітей бо­
ярських Андрія Щепотєва і Нечая Ртищева з грамотою та
жалуванням. 16 жовтня 1556 року вони повернулися до
Москви і оголосили Грозному, що Вишневецький став на
царську службу і пішов військом на Іслам-Кермен. Після
розфому Іслам-Кермена Вишневецький у листі до царя
присягається, що «доки він на Хортиці, кримчакам ходи­
ти буде нікуди».
Оговтавшись від такої зухвалості, Давлет-Гірей спішно
зібрав військо і навесні 1557 року рушив походом на Виш-
невецького. Він оточив Хортицьку фортецю і облягав її
24 дні. «Але ім’ям государевим і великого князя він, Виш­
невецький, захистився від хана, побивши у нього чимало
кращих людей, так що хан пішов од Вишневецького з ве­
ликим соромом».
Наприкінці літа 1557 року Давлет-Гірей, зібравши не
лише кримське, а й турецьке та волоське війська, знову
підійшов до хортицьких укріплень. Султанські галери зу­
пинилися біля самого острова. Вишневецькому і козакам
довелося тримати жорстоку облогу. Однак сили були не­
рівні, до того ж вичерпалися припаси. Козаки почали
розбігатися, тому довелося відступити. Князь повідомляв
Івану Грозному, що «з Дніпра, з Хортицького острова
пішов тому, що харчів не стало і козаки розійшлися».
Відступивши з Хортиці, Вишневецький закріпився в Ка-
неві і Черкасах. З Черкас у вересні 1557 року він одразу ж
сповістив про це царя та офіційно звернувся до нього з
проханням про заступництво. Іван IV відповів на це згодою
і викликав Вишневецького до Москви. Литовські володін­
ня (Канів і Черкаси), звісно, відійшли до польського ко­
роля, але натомість Вишневецький отримав російське міс­
то Бєльов. У російському літописі за Никоновим списком
зазначено: «Того ж місяця (вересня. — Авт.) приїхав до
царя й великого князя Івана Васильовича всієї Русі від
Вишневецького князя Дмитра Івановича бити чолом Ми­
хайло Єського, що його государ пожалував, а велів собі
служити...»
Одержавши від Грозного «город Белёв» з великими зе­
мельними наділами, український князь зовсім не збирався
зайнятися влаштуванням свого господарства. Натомість, у
грудні 1557 року, він, очоливши озброєний загін, виступив
на захист окраїни Московської держави від татар.
Це був час, коли в історії зносин між Московською
державою, Польщею, Оттоманською імперією та Крим­
ським ханством настав новий період.
У січні 1558 року вибухає Лівонська війна, яка викли­
кала затяжний конфлікт між Польщею та її союзником
Кримським ханством, з одного боку, й Росією Івана Гроз­
ного, з другого. Тоді ж король Сигізмунд II Август підпи­
сав із Давлет-Гіреєм договір про дружбу, заплатив ханові
данину й пообіцяв, що не дозволить своїм підлеглим (тоб­
то козакам) турбувати наскоками татарські землі.
Коли російська армія в січні переступила кордон Лі­
вонії, син хана Магмед-Гірей із величезним військом, у
супроводі ногайських мірз Великої орди рушив на Мос-
ковію. Але коли він довідався, що велике російське військо
зосереджене на Оці, то, досягнувши річки Мечі, повернув
назад.
Московський літописець зазначив, що кримський хан,
підійшовши із стотисячним військом ло річки Мечі, до­
питувався в захоплених у полон рибалок «о Вишневецком
князе Дмитрее, да о Йване Шереметеве, в немцах ли?»
І коли ті відповіли, що «Йвана на Рязане, а Вишневецко­
го на Туле, а князя Михайла Воротынского в Калуге —
приде на них страх и трепет, вскоре воротятся назад, на
бегство устремяся».
Наведений уривок переконливо засвідчує неабиякий
військовий талант Вишневецького. Після цього на почат­
ку 1558 року Іван Грозний на чолі п’яти тисяч стрільців і
козаків «отпустил Вишневецкого на Крымские улуси... во
Псле велел суда наделати и из запаси йти на Днепр. И ве­
лел государь князю Дмитрею стояти на Днепре и береги
своего дела над Крымским царем, сколько ему Бог помо­
жет». 3 приводу цього царському послові у Варшаві дору­
чалося говорити, що «государь послал на Днепр князя
Дмитрия Вишневецкого со многими людьми, чтоб над
Царевичем (крымским ханом) поискати и пленных бы
людей освободити, закже на Волыни живет все християн­
ство и государь о их невзгодах велми скорбит».
Про виконання цього наказу в червні 1558 року Виш-
невецький через Івана Мягкова доповів царю: «приходил
к Перекопу и сторожей побил за шесть верст от Перекопи,
а люди ему встречю крымские не бывал ни один человек,
а стоял и начевал и назавтрее до половини дни за десять
верст от Перекопи, и пошел ко Днепру на Тованьской
перевоз, ниже Ислам-Кирмени польтретьятцать верст и
на перевозе стоял три дни, а крымцы к нему не бывали
и не являлися».
Потім Вишневецький повернувся на Хортицю, де чекав
підходу загону Ржевського. Залишивши на Монастирсько­
му острові вище порогів припаси, «пошел летовати в Ис-
лам-Кирмен», плануючи звідти робити походи «на крым-
сково улусы за Перекоп и под Козлец».
Шкоди ординцям Вишневецький, мабуть, завдав біль­
ше, ніж про це згадується в московських документах, бо
наприкінці травня 1558 року султан Сулейман знову ви­
магав од Сигізмунда-Августа «для запевнення спокою на
пограниччі усунути звідти Дмитра, котрий знову розпочав
там свій розбій».
Пізніше Вишневецький прислав до Москви з князем
Андрієм Вяземським «крымского полоненика городецко-
го татарина Кочеулая Сенгильдеева сына Бастановца»,
який повідомив, що «царь крымской со всеми людьми
готов в Перекопи, а к турскому просить людей послал же;
а как турской царь людей ему на помочь пришлет, и тог-
ды де царь крымский хочет быть на великого князя Укра­
ины...»
Ця інформація була надзвичайно важливою для своє­
часної підготовки оборони південних кордонів Москов­
ської держави. Виславши передові полки назустріч імовір­
ному вторгненню татар, Іван Грозний відрядив до загону
Вишневецького Микиту Карпова «со своим жалованием з
золотыми; а князю Дмитрею, а с ним Игнатию Заболоц­
кому велел к себе ехати». Очевидно, московський цар,
цінуючи українського князя як умілого воєначальника,
хотів мати його під рукою в разі нападу татар. Цю думку
підтверджують факти, наведені в деяких московських до­
кументах.
«Месяца февраля, — зазначається в одному з них, — от­
пустил царь и великий князь воєводу своего князя Дмит­
рия Ивановича Вишневецкого на Донець, а велел ему
приходить на Крымские улусы, суда поделав, от Азова под
Керчь и под иные улусы», а Данила Федоровича Адамова
відправив на Дніпро. На Дон пішов тоді воевода Вешня­
ков, якому «велено... сходитися... со князем Дмитреем
Вишневецким».
Тим часом князь відправив до Москви чотирнадцять
полонених, повідомляючи листом, що «побил крымцов на
Яйдаре близко Азова; было их полтретьяста человек, а
хотели йти под Казанские места войною... Да шел Мишка
Черкашенин ко князю Дмитрею же и побил крымцев вверх
Донца Северского и четырех языков крымских ко госуда­
рю прислал». Ось яку інформацію містять документи Осяй­
ної Порти.
Весною 1559 року, якраз тоді, коли царські війська
брали Нарву й Дерпт у Лівонії, Вишневецький прийшов
зі своїми козаками до Криму. Очевидно, він проплив униз
за течією Волги й через Астрахань прибув до черкеських
володінь, де навербував собі допоміжних сил.
Навесні 1559 року Вишневецький напав на турецьку
фортецю Азов. Напад було відбито лише завдяки допомозі,
яку подали гарнізону ногайські племена, та підтримці от-
томанської ескадри з шести великих і незначної кількості
малих галер.
Облога фортеці та бойові дії загону Вишневецького в
пониззі Дону викликали голод не тільки в Азові, а й у
кочовищах Великої Ногайської орди, що знаходилася між
Доном і Волгою. Частина їх у зв’язку з цим навіть пересе­
лилася в турецькі володіння в Буджаки.
Про бойові дії загону Вишневецького в пониззі Дону
московські документи мовчать, згадується в них лише про
його прибуття у вересні 1559 року до Москви «из Дону, а
с ним прислали Черкаси (черкеси) Ичюрука-мурзу Чер-
каского: все черкаси бьют челом, чтобы их государь пожа­
ловал, дал бы им воеводу своего в Черкаси и велел бы их
крестити».
Водночас турецькі архіви відкрили нам нове і про по­
вторну облогу Вишневецьким Азова восени 1559 року. Так,
адмірал турецького чорноморського флоту Алі Реїс пові­
домляв султанському дивану, що після його прибуття в
Азов «Дмитрашка», котрий атакував тоді цю фортецю,
відступив на північ. Присутність у гирлі Дону турецьких
галер перешкодила іншому московському воєначальнику,
очевидно, Данилу Адашеву, прийти на допомогу Виш­
невенькому з чотиритисячною армією. Одночасно бей
Кафи писав до столиці Порти, що оттоманська ескадра
відбила напад загону московитів на Керч.
Нарешті, французький учений Лемерсьє-Келькеже на­
водить ще один документ, що стосується походів Виш-
невецького на турецькі володіння в Криму і на берегах
Азовського та Чорного морів, йдеться в ньому про наступ
черкесів на Таманському півострові і на Кафу. Ця атака
була також відбита, голови черкеських начальників, а та­
кож кількох московських проводирів були відправлені до
султана.
Чи не після цієї поразки черкеси звернулися до Івана
Грозного про прийняття їх у підданство? Й те, що вони
приїхали до Москви разом з Вишневецьким, засвідчує
активну його участь в їхньому повстанні проти турків. Але
після цього український князь посварився з московським
царем. І тому російські джерела зовсім замовчують дії
Вишневецького. Вони тільки зазначають, що 1560 року він
посварився із царем і залишив його, щоб повернутися в
Литву, де король Сигізмунд II Август пообіцяв оддати йому
назад усі права й маєтки.
Оттоманські архіви, навпаки, набагато велемовніші
щодо висвітлення діяльності Вишневецького в 1560 році
й опосередковано з’ясовують причину його розриву з Моск­
вою. З цих архівів стає відомим, що весною 1560 року
Дмитро Вишневецький прибув із пониззя Дону, щоб під­
готуватися до нового виступу проти кримського хана й
володіння Оттоманської імперії, яке мало стати одним із
найвизначніших у його житті. Можливо, в цей час Виш­
невецький діяв не стільки на руку цареві, скільки в своїх
особистих інтересах, та і його війська складалися нині не
з московських стрільців, а переважно з донських і ук­
раїнських козаків та з черкесів, до яких прилучилися чис­
ленні авантюристи — поляки, литовці, навіть ногайці й
татари.
У березні й квітні 1560 року Осяйна Порта із трьох
різних джерел отримала попередження про цей задуманий
великий наступ.
Перші відомості, передані воєводою Молдавії, стосу­
валися скупчення «злодіїв» на кордонах Московії (вислів
«злодії» з цілковитою очевидністю тут вказує на запорож­
ців). За якийсь час каді Азова повідомляв султанському
дивану, що ногайці, прийшовши із волзьких степів, стоя­
ли в районі Нижнього Дону, коли туди прибув авангард у
кількості трьох тисяч «російських козаків», котрі входили
до складу армії, що налічувала 80 тисяч чоловік (цифра,
напевне, занадто перебільшена), які розташовувалися десь
між долиною Аксу (Південний Буг) та річкою Озю (Дніп­
ро). Каді вважав, що вороже військо мало намір захопити
Крим і перебувало під командуванням «Дмитрашки».
Водночас те ж саме повідомляв Осяйній Порті й Синан,
бей Кафи, який на підставі свідчень, надісланих ногайця-
ми, писав, що північніше Азова зосереджена російська
армія та військо «Дмитрашки», яке нараховує майже 70 ти­
сяч. Нарешті, хан Девлет-Гірей сповіщав султанові про
підготовку ворогів, серед яких він згадував росіян, черкесів
і ногайців. їм, зазначає автор, допомагали й татарські «зрад­
ники».
Без сумніву, ці відомості про Вишневецького не від­
повідали дійсності, а оцінка сил ворога була вкрай пере­
більшена. Ймовірно, оттоманські власті в Кафі та Азові,
так, як і кримський хан, не мали ще доволі ефективної
інформаційної служби. Але завдяки добре налагодженому
справозданню Оттоманської імперії можна простежити
майже день за днем мобілізацію потужної військової ма­
шини для відсічі загрози з північного боку. Розмах цієї
мобілізації промовисто засвідчує серйозність небезпеки. Із
Стамбула до Азова вирушила ескадра з сімох військових
кораблів; у фортецю, чию фортифікацію було хутко від­
новлено, прибув загін яничарів для підсилення гарнізо­
нів, а також підвезені їстівні припаси. Нарешті, в травні
1560 року султанський диван призначив Синан а-пашу, бея
Сил Істрії, воєначальником над оттоманськими арміями,
які мали захищати Азов і Крим од «Дмитрашки». До скла­
ду цього війська, крім солдатів, завербованих на місці, в
бейлику1 Силістрії, належали призвані до армії сипахи й
добровольці з інших восьми бейликів, до яких повинні
були влитися загони на чолі з воєводами Молдавії та Ва-
лахії, а також армія кримського хана. Султанський диван
просив Давлет-Гірея мати напоготові свої збройні сили,
1 Б е й л и к — маленьке князівство (тут і далі — прим, ред.)
щоб підтримувати бея Силістрії, а задля забезпечення по­
низзя Дністра йому передали підрозділ артилерії.
Військові приготування імперії, ймовірно, не відпові­
дали справді існуючій небезпеці з боку Дмитра Вишне-
вецького, по суті, доволі незначній. Проте мобілізація
отгоманських військ сама собою могла безумовно змінити
політичну ситуацію в районі. Польський король поквапив­
ся принести данину кримському ханові і знову повторив
свою обіцянку: не дозволяти своїм підлеглим (маючи на
увазі городових козаків) робити наскоки на оттоман ські й
татарські володіння. Між тим, зосередження отгоманських
збройних сил було спрямоване не стільки проти союзної
Польщі, скільки проти Москви, що стояла за спиною
Вишневецького. На початку травня 1560 року Девлет-Гірей
писав султанському дивану, що внаслідок дуже лютої зими,
а слідом за нею посушливої весни, в Росії виник голод,
який послабив її спромогу чинити опір і напад. Час здав­
ся йому якраз слушним для того, щоб здійснити великий
похід на Московію; він наполегливо добивається дозволу
на це й просить диван надіслати йому підкріплення у ви­
гляді артилерії та загону яничар. Хан також повідомляє
Отгоманській Порті про наскоки козаків «Дмитрашки»,
які спускаються за течією Дону, але кількість ворожих
військ, зазначених тут, більше відповідала величині здо­
рового глузду — авангардом у 400 воїнів називалися голов­
ні сили армії, що налічували 5 тисяч чоловік.
Прохання кримського хана про участь Туреччини у
військовій кампанії було відкинуте. Покликаючись на про­
тяжність відстаней, які мало подолати оттоманське військо
та продовольчі валки, а також на труднощі, пов’язані із
озброєнням потрібної кількості кораблів, диван вважав
несвоєчасним розпочинати військові дії такого розмаху
проти Росії й надав ханові право вирушати в похід із
власними силами. Але справжня причина відмови Порти
від участі в такому виступі проти Росії полягала, напевне,
в іншому — в тому, що до Кафи прибули московські гін­
ці, які, за свідченням тексту листа бея до султанської ради,
хотіли попередити оттоманську владу про наміри «Дмит­
рашки» здійснити напад на Азов. Цим московський уряд
прагнув виказати перед могутнім південним сусідом свою
добру волю. Цар, отже, відмовлявся від «Дмитрашки», за
якого «не бажав відповідати».
Можливо, саме в цьому криється справжня причина
розриву між Вишневецьким та Іваном Грозним, а саме —
відмова царя підтримати литовського князя перед лицем
небезпеки серйозного конфлікту із грізною оттоманською
державою.
Починаючи з літа 1560 року під командуванням Виш-
невецького перебувала лише його особиста армія, навер­
бована з українських козаків, до яких, мабуть, приєднали­
ся донці й черкеси. Саме з таким військом він здійснив
свою серйозну операцію проти Криму, з приводу якої
російські джерела лише скупо подають деталі. Ми знаємо,
що у 1560 році Вишневецький напав на Азов, але, у зв’язку
з прибуттям турецької ескадри на чолі з беєм Кафи, зазнав
невдачі; тоді він із черкесами спробував перепливти Та-
манську протоку, щоб проникнути до Криму й атакувати
Кафу, проте турки були попереджені про цей намір або
московськими гінцями, або шпигунами, яких послав крим­
ський хан у черкеські землі. Друга оттоманська ескадра
спостерігала за переправою й відбила напад.
Це була одна з останніх спроб Вишневецького захопи­
ти турецькі володіння.
Після 1560 року в оттоманських архівах не відклало­
ся жодних детальних свідчень про нього. Але з початком
1561 року в Туреччині продовжували готуватися до нових
сутичок з Вишневецьким. У донесеннях французького пос­
ла із столиці Порти зазначалося, що двадцять галер чека­
ють виходу в Чорне море для захисту татар, Кафи та Азова.
Передбачалися бойові операції «Дмитрашки» у напрямку
Мегрелії. Щоправда, в серпні султанський флот повернув­
ся назад, оскільки при спробі висадитися в незнайомій
місцевості турки зазнали втрат.
Самостійні дії Вишневецького не імпонували Івану
Грозному, і він відкликав українського князя з Північно­
го Кавказу за те, що «учел жити в Черкасах не по наказу».
Вишневецький зі своїм загоном перебрався спочатку на
Запорожжя. Тут, зупинившись на Монастирському ост­
рові, він одержав дозвіл короля Сигізмунда-Августа повер­
нутися до Польщі.
Проте Вишневецький не відразу вирішив, йти йому на
розрив з Іваном Грозним чи ні (можливо, він сподівався
схилити того на боротьбу з Кримом). А поки що князь
вирішив повернутися до Москви. Про це повідомляє Ни-
конівський літопис: «Ноября к царю з Днепра воевода
князь Дмитрей Иванович Вишневетцкой, а был государ-
скою посилкою на Днепре и Крымские улусы воевал,
которые кочевали близко Днепра».
Цього разу український князь пробув у Москві до квіт­
ня 1562 року, після чого цар відправив його знову в пониз­
зя Дніпра, «а с ним Каневские Черкаси, а велел им недруж-
бу делати царю крымскому и королю литовскому».
Про особисту участь у цій кампанії Вишневецького
відомі нам документи не згадують, але, безумовно, люди
князя «первей сего в замку Хортуса наймя Миколай з
иншими товаришами своими и теж з Черкас поймя Кабе­
ли, з стрельцами з петьмастами человеков з одиночивши-
ся, пришедчи под Очаков, подцаному его, цесаря многие
шкоды починили».
31 липня 1562 року до царя в Можайськ прийшла звіст­
ка, що князь Дмитро Вишневецький «отъехал с Поля с
Днепра в Литву, к Польскому королю со всеми своими
людьми, которые с ним были на Поле».
Звичайно, Вишневецький поїхав до короля не лише
тому, що в зв’язку з падінням Вибраної ради царя і почат­
ком війни з Литвою це було «ему выгоднее». Не треба
забувати, які зміни сталися в характері Івана Грозного в
цей час, яких переслідувань почали зазнавати ті, хто ще
вчора користувався його довір’ям. 1560 року потрапив у
неласку голова уряду Олексій Адашев, наступного року
арештували двоюрідного дядька царя князя Глинського,
потім голову Боярської думи Бєльського. Цілком можливо,
що така доля чекала й Дмитра Вишневецького, котрий, як
і «Иван Шереметев, Алексей Адашев, Иван Михайлов и
иные», належав до тих радників царя, котрі, за його сло­
вами, «чинили ссору с Кримом». Це відчуття не підвело
українського князя: «А которые наши люди ближние про­
меж нас, — писав Грозний кримському хану, — з братом
нашим з Девлет Киреем царем ссорили, мы то ссыскали,
да на них опалу свою наложили есмя — иные померли,
а иных разослали есмя, а иные ни в тех, ни в сех ходят».
А тим часом, напади кримчаків на Україну посилилися.
Дізнавшись про повернення Вишневецького у пониззя Дніп­
ра, кримський хан вжив негайних заходів: мобілізував усі
наявні сили кримчаків, відрядив до правителів Отгоманської
імперії гінців з пересторогою про небезпеку і по підмогу.
Якщо порівняти воєнні приготування Отаманської
імперії проти «Дмитрашки» з тими заходами, які Осяй­
на Порта здійснювала у той самий час проти інших своїх
європейських противників — Венеції або Священної Рим­
ської імперії, можна зрозуміти всю глибину небезпеки,
яку становили для неї походи «литовського кондотьєра»
(виступав він од імені царя чи сам по собі), адже Виш­
невенький загрожував не лише володінням Кримського
ханства, але також і власне отгоманським володінням на
північному узбережжі Чорного моря. Масова мобілізація,
проведена у восьми турецьких бейликах, відрядження
ескадри являли собою виняткові заходи. До того ж —
єдиний випадок в історії Отгоманської імперії! — всі ці
дії були спрямовані не проти держави, а проти окремої
особи, яка була проголошена «найбільшим ворогом Осяй­
ної Порти».
Вишневецький добре розумів, що сам-один не зможе
протистояти силам кримчаків і турків. Потрібен був за­
безпечений тил. І він звертається до короля. Як пише
М. Маркевич1, «знаменитий воїн, колишній гетьман
малоросійський з’явився до короля і був прийнятий лас­
каво».
6 вересня 1561 року Сигізмунд II Август повернув Виш-
невецькому всі звання і володіння. Але ж треба було якось
пояснити польській аристократії, чому це він комусь дарує
зраду, хай навіть цей зрадник — славнозвісний полково­
дець Вишневецький. І король — а найпевніше, хтось із
його радників — знайшов геніальний вихід. Сигізмунд-
Август офіційно оголосив, що князь перебував у Московії
не тому, що бажав служити цареві, і не тому, що зрадив
його величність або шукав кращої платні, а щоб дізнатися,
що там «діється у ворожому стані і тим якнайдужче при­
служитися Речі Посполитій». Отож коли князь прибув до
Кракова, він був приємно здивований, довідавшись, —
причому останнім, — що, виявляється, він ще й славетний
розвідник! Що, виявляється, він не вірно служив цареві-
батюшці за жалування та місто Бєльов, а вивідував на
користь Польщі!
1 Маркевич Микола Андрійович (1804—1860) — український історик,
етнограф, фольклорист, поет і композитор, автор праці «Історія Мало­
росії».
Хроністи засвідчують, що зустрічали Вишневенького в
столиці як національного героя, цілими натовпами. Прав­
да, не тому, що повірили, нібито він був розвідником (тут
усі все добре розуміли), а тому, що слава про нього як про
талановитого полководця та мужнього охоронця південних
кордонів Польщі ще й досі гуляла по всій державі. Про­
бачив король усі провини і козакам, за яких клопотали
обидва Вишневецькі.
А до того ж після врочистої зустрічі князь Дмитро
Вишневецький тяжко занедужав. Існує навіть версія, що
його пробували отруїти. Чи то хтось позаздрив славі, чи,
може, це була помста з боку султана або кримського хана.
Хай там як, Сигізмунд і в цьому випадку продемонстрував
повагу до Вишневецького і наказав своєму особистому
медику лікувати князя.
У грудні 1562 року Вишневецький разом з хотинським
воєводою Ольбрехтом Лаським прибув на Любельський
сейм. Ласький, відомий шукач пригод, претендуючи на
господарський престол, наступного 1563 року підбив кня­
зя на козацький похід у Молдавію, де в цей час точилася
боротьба за владу між боярськими угрупованнями.
Але несподівано Вишневецький відступився від Ласько-
го, сподіваючись, очевидно, сам обійняти цю посаду. Про­
те, потрапивши в пастку, його загін був розбитий, а сам
князь, закований в ланцюги, відісланий до Туреччини.
Відносно того, що діялося далі, існує кілька версій.
Дмитро Яворницький інтерпретує події так: «Його (Виш­
невецького) передовий загін з’явився тоді, коли Томша
облягав Василіда в Сучавському замку; сам Вишневецький
через хворобу їхав іззаду, на возі. Його загін спішно при­
скакав до палацу і став вимагати молдавської булави своє­
му князеві. Томша охоче погодився з цією вимогою і осо­
бисто вийшов зустрічати славетного героя. Вишневецький,
не підозрюючи віроломства, з невеличким загоном рушив
до Сучави. Але в дорозі, побачивши нечисленні сили Виш­
невецького, Томша раптом змінив наміри, він несподівано
кинувся на князевих людей, всіх перебив і мало не захопив
самого Вишневецького, але той встиг утекти і сховатися в
копиці сіна. На лихо, його помітив якийсь селянин, що
приїхав по сіно, і видав Томші. Вишневецького разом з
його супутником Пасецьким та деякими поляками схопи­
ли і відправили в столицю Молдавії. Поляків після жорс­
токих катувань (сам Томша обтинав їм носи і вуха) відпус­
тили в Польщу, а Вишневенького й Пясецького Томша
відправив у Царгород до султана Селіма II».
Зупинимось тепер на обставинах смерті Дмитра Виш-
невецького. Сучасник українського князя польський хро­
ніст Мартин Бєльський описує її так: «Вишневецький і
Пясецький були скинуті з башти на гаки, вмуровані в
стіни біля морської затоки по дорозі з Константинополя
в Галату. Пясецький помер негайно, а Вишневецький,
зачепившись ребром за гак, жив у такому положенні три
дні, поки турки не вбили його з луків за те, що лаяв їхню
віру». Багато істориків, зокрема Микола Костомаров та
Дмитро Яворницький, погоджуються з версією Мартина
Бєльського і вважають, що розповідь про загибель Виш-
невецького лягла в основу славетної народної української
пісні про «Байду-козака».
Однак цю версію розвитку подій відкидали деякі ра­
дянські вчені, котрі спробували спростувати вже усталену
думку майже всіх істориків про тотожність легендарного
Байди з князем Вишневецьким. Так, Володимир Голобу-
цький на підставі донесення — не зовсім зрозумілого —
французького посла в Стамбулі стверджував, що Вишне-
вецького задушили і що пісня про Байду не пов’язана
з його трагічною смертю.
Але історичні джерела свідчать про інше. Так, сучасник
Дмитра Вишневецького — Б. Папроцький писав: «Волохи
взяли Пясецького зрадою разом з Вишневецьким і відпра­
вили в Туреччину, там замучили їх страшною смертю.
В Цареграді над морською затокою, що тягнеться до Га-
лати, були поставлені дві шибениці, одна над другою, на
кожній були закріплені два розтопирені гаки (схожі на
вила), а на верхній тільки гайка, до якої була прив’язана
вірьовка. За допомогою вірьовки підняли Пясецького і
швидко спустили з верхньої шибениці на нижню, він,
падаючи, зачепився ребром за гак, залився кров’ю і швид­
ко помер, тому що повернувся головою вниз. Після нього
подібне зробили з Вишневецьким, але той зачепився реб­
ром і повернувся очима вверх, а потім жив ще три дні,
поки невірний не застрелив його з лука, оскільки Вишне­
вецький проклинав Магомета і його віру».
На користь саме таких обставин смерті Вишневецько­
го свідчить і пізніше повідомлення іншого польського
хроніста Мацея Стрийковського. Побувавши 1574 року в
Константинополі, він записав у своїй хроніці, що «виса­
джувався під гаком Вишневецького» — «шибеницею з шес­
ти гаків над морською затокою, на яких Вишневецький з
Пясецьким висіли». В іншому своєму творі Стрийковський
твердить, що в Туреччині бачив місце смерті Дмитра Виш­
невецького.
На жаль, турецькі архіви не сповіщають про його за­
гибель. Останній оттоманський документ, у якому зга­
дується ім’я «Дмитрашки», стосується вже періоду після
його смерті. Це лист бея Кафи, де повідомляється, що
«росіяни» (донські козаки) й черкеси не перестають гра­
бувати околиці Азова й, наслідуючи приклад «Дмитраш­
ки», зібрали армію в чотири тисячі з гарматами, захоп­
леними на турецьких кораблях, і спробували приступом
узяти місто, але були примушені беєм Кафи тікати.
Хоч би як помер Дмитро Вишневецький, але смерть,
так чи інакше, у 1564 році наздогнала славетного україн­
ського лицаря.
Ми не випадково назвали його «лицарем», бо саме
Вишневецький у важку для рідного народу годину став на
боротьбу з його ворогами, зробивши дніпровську вольни­
цю навколо Січі авторитетним ядром, свого роду притя­
гальною силою для всіх, хто прагнув боронити рідну зем­
лю від її поневолювачів.
У 70—80-ті роки XVI століття Осяйна Порта зазнала
численних наскоків українських козаків. Деякі з них, а
саме походи запорожців 1574-го та 1577—1578 років про­
ти турецьких ставлеників у Молдавії, цілком імовірно,
були куди небезпечніші та значніші за кількістю учас­
ників, аніж виступи Вишневецького. Та все ж жоден із
них, якщо вірити документам оттоманських архівів, не
викликав такої широкої мобілізації турецьких збройних
сил. Тому імена ватажків цих походів — Свірговського
(1574 рік) чи Івана Підкови (1577—1578 роки) — прак­
тично залишилися поза увагою оттоманських властей,
які боролися з ними.
Чому ж князь Вишневецький мав такий дивовижний
привілей бути особисто знаним для ворогів? Можливо, це
означає визнання його справжньої незалежності як щодо
свого сюзерена, короля Польщі, так і щодо царя, якому
він служив лише доти, поки Росія підтримувала його дії.
Може, й тому, що він завдавав удари в найуразливіше
місце на півночі імперії — у фортецю Азов?
Малиновий прапор козацтва — це пам’ять козацтва про
гетьмана Д. Вишневецького. Бо той особистий штандарт
князя Вишневецького — срібний хрест і золоті півмісяць
і зірка на малиновому, гарячому полі, — під яким запо­
рожці ходили разом з ним у перші походи проти степової
орди, передався в майбутньому на знамена Запорозької
вольниці.
В особі гетьмана князя Дмитра Вишневецького Украї­
на має визначного козацького вождя, засновника Січі,
патріота, полководця, яким би пишалася будь-яка країна
світу.