Петро Дорофійович Дорошенко
(1627-1698)
Правобережний гетьман (1666—1676), проголошений гетьма­
ном «обох сторін Дніпра», що проводив активну діяльність у
напрямку утвердження української державності. Виявив себе
як талановитий військовий діяч, обдарований дипломат,
прагматичний політик.
У своїй державницькій діяльності втілював у життя запо­
чатковану гетьманом Б. Хмельницьким політику полівасалі-
тетної підлеглості Українського гетьманату для здобуття
більшого суверенітету для козацької держави.
Серед інших представників політичної еліти України другої
половини XVII століття він виділявся гарячим патріотиз­
мом, широким розумінням завдань і перспектив боротьби за
об’єднання всієї території України, несхитною послідовністю
й залізною волею в діях, спрямованих на досягнення постав­
леної мети, високорозвинутим почуттям власної гідності.
Йому довелося пережити і найбільший тріумф, повагу та
визнання з боку народу, а також повний крах своїх політич­
них планів, пройти через приниження капітуляції й почесно­
го ув’язнення. Помер він далеко від щиро любимої батьків­
щини...
Якими ж були зовнішній вигляд Петра Дорошенка і
риси його характеру? На відомих нам портретах змальова­
на людина у гетьманських обладунках і з відповідними
атрибутами влади, з тонкими рисами обличчя, допитли­
вими очима, підголеною бородою й довгими вусами (на
портреті, вміщеному С. Величком, Петро Дорофійович
показаний без бороди). Дорошенко мав твердий характер,
залізну волю, був наполегливим у досягненні мети. Доб­
рота, дбайливість і постійна підтримка родичів, близьких
людей і сподвижників поєднувалися в ньому з жорсткими
підходами до противників та осіб, дії яких суперечили
політиці гетьмана. Однак П. Дорошенку не можна заки­
нути прагнення до авторитарних методів правління. За
словами одного із знавців життя та діяльності правобереж­
ного правителя, він був «найбільш конституційним гетьма­
ном, додержуючись старих козацьких традицій». З усіх
найважливіших політичних питань гетьман постійно ра­
дився зі старшиною, систематично збирав як загальновій­
ськові, так і вузькі ради з генеральної старшини і полков­
ників. Він знав людей і гуртував навколо себе талановитих
сподвижників.
Народився Петро Дорошенко 1627 року у Чигирині.
Його родина мала глибокі корені вірного служіння неньці-
Україні та її козацьким ідеалам. Згадаймо, що дідом Пет­
ра був гетьман Михайло Дорошенко, чиї заслуги у бороть­
бі проти турецько-татарської агресії добре відомі. У сім’ї
козацького полковника Дорофія та Марії (яка походила з
роду Тарасенків) Дорошенків росли і виховувалися діти,
імена яких у майбутньому не раз з’являлися на сторінках
історичних документів. Братами Петра були Андрій, Ан-
тоній і Григорій, Степан та, можливо, Федір. Пестливим
піклуванням хлопчиків була оточена єдина в родині дів­
чинка — їхня сестра (на жаль, документи замовчують її
ім’я).
Даних про освіту Петра Дорошенка немає, тому неві­
домо, де й коли він навчався. Однак дослідники вважають,
що козацька родина Дорошенків прагнула дати добру ос­
віту дітям. Так, вважається, що Петро навчався у Києво-
Могилянській колегії, зі стін якої виніс знання польської
і латинської мов, знайомство з історією та риторикою. Не
випадково літописець С. Величко писав, що майбутній
гетьман був «спритний і в мові світській управний, а також
умілий у всіляких речах». Зрозуміло й інше — хлопчик ріс
в атмосфері, де козацькі ідеали пронизували все життя.
Він засвоював родинні перекази про життя діда Михайла,
був свідком походів козаків проти турків і татар, їх бороть­
би проти пихатої польської шляхти. Тому змалку хлопчик
виховувався волелюбним, патріотично настроєним, впев­
неним у правоті боротьби своїх предків проти соціаль­
ної несправедливості та національно-релігійних переслі­
дувань.
Богдан Хмельницький добре розбирався у людях, силь­
них і слабких сторонах їх характерів. Очевидно, майбутній
керівник Національно-визвольної війни звернув увагу на
двадцятирічного юнака із дідичної козацької родини. Не
випадково Петро опинився серед козаків, які разом із
Хмельницьким втекли на Запорозьку Січ, а звідти навесні
1648 року вирушили у небезпечний похід на «волость»
проти польської шляхти. Очевидно й те, що юнак користу­
вався повною довірою великого гетьмана. С. Величко на­
зиває Петра «старшим слугою» Хмельницького (в іншому
місці говорить про нього як «конюшого»).
У війську Б. Хмельницького Петро пройшов усі щаблі
козацької служби. У Реєстрі Війська Запорозького 1649 ро­
ку ми бачимо його на посаді гарматного писаря Чиги­
ринського полку. Гетьман не забував і підтримував свого
молодого сподвижника. Він давав йому державні та осо­
бисті доручення, які Петро виконував з характерним для
нього завзяттям.
Екстремальні умови війни виштовхували на поверхню
людей енергійних і талановитих. До них, безперечно, на­
лежав Дорошенко. У 1655 році двадцятивосьмирічний юнак
уже обіймав посаду наказного полковника. Він виконує
низку дипломатичних доручень гетьмана до російського
царя і шведського короля. У 1657 році Б. Хмельницький
своїм універсалом призначив Петра Дорошенка на високу
старшинську посаду прилуцького полковника. Отже, до
смерті великого гетьмана його земляк Петро Дорошенко
практично вже досяг вершин козацької старшинської ієрар­
хії. Тому пізніше він мав повне право прямо і безапеля­
ційно говорити про свого сучасника і політичного супер­
ника лівобережного гетьмана Івана Самойловича: «...не
хвалюсь, но пусть пан Йван Самойлович такой будет, как
я. Козак ли он от прадедов и дедов? Знает ли он Запо­
рожье, речки, проливы морские, реки, самое море; на
многих ли войнах бывал? Где чего нагляделся? Когда с
монархом дело имел, воевал или договаривался, чтобы
теперь уметь начать что-нибудь для услуги царского вели­
чества».
Доля дала можливість П. Дорошенку познайомитися з
різними політичними діячами України, Росії, Польщі, Ту­
реччини, Кримського ханства. Ще до одержання гетьман­
ської булави він підтримував стосунки з бахчисарайськими
і стамбульськими володарями, вищими московськими уря­
довцями і самим Олексієм Михайловичем, польськими
можновладцями й українськими гетьманами. Він знав їх
сильні та слабкі сторони, і це забезпечило у майбутньому
ширші можливості для політичного маневру на диплома­
тичних переговорах. У цілому ж глибокі козацькі традиції
Дорошенкового роду, належність до славної когорти най­
ближчих сподвижників Б. Хмельницького обумовили фор­
мування у молодої людини стійких поглядів на питання
власної незалежної держави українців. І незважаючи на
періоди невдач, поступок та компромісів, П. Дорошенко
послідовно і наполегливо домагався матеріалізації ідей
свого великого попередника. І не провина, а трагедія цієї
людини була в тому, що геополітична ситуація в Європі
перешкодила об’єднати розчленовану кордонами тери­
торію України в межах єдиної незалежної держави і під
орудою сильного, твердо мислячого гетьмана.
Після смерті Богдана Хмельницького П. Дорошенко
продовжив відігравати помітну роль у тогочасному полі­
тичному житті. Щоб не розпалити міжстанової напруже­
ності в українському суспільстві, прилуцький полковник
діяв надзвичайно зважено. По суті, він підтримав обрання
на гетьманську посаду І. Виговського, який всупереч на­
строям частини козацької старшини вважав передчасним
розрив з Москвою. Відомо також, що пізніше П. Доро­
шенко взяв участь у придушенні виступу полтавського
полковника М. Пушкаря та запорожців на чолі з тодішнім
кошовим отаманом Я. Барабашем. Наприкінці 50-х років
XVII століття жодна з політичних акцій, які здійснювались
на терені українських земель, не проходила без участі
П. Дорошенка. Він, наприклад, був учасником посольства,
яке вело переговори з російським урядом, а також підпи­
сання Гадяцького договору між представниками України
та Польщі.
Проте очевидно, що Петро Дорошенко не був палким
прихильником політичної лінії І. Виговського, яка, по суті,
згідно з умовами Гадяцького договору, зводила нанівець
державну незалежність України в складі Речі Посполитої.
Не випадково незабаром ми бачимо Дорошенка серед
осіб, наближених до Юрія Хмельницького. Син покійного
гетьмана цілком довіряв йому. В складі козацького посоль­
ства він брав участь у переговорах у Переяславі з росій­
ським представником князем О. Трубецьким, які заверши­
лися підписанням нових статей, що істотно обмежували
автономні права України. П. Дорошенко разом з іншою
козацькою старшиною їздив до Москви, де обговорюва­
лися прохання Війська Запорозького (вони передбачали
рівноправний характер відносин України і Росії). Але й
цього разу Москва не пішла на будь-які поступки, проде­
монструвавши повне ігнорування інтересів України.
Зрозуміло, що позиція Росії не могла не вплинути на
настрої козацької старшини. Тому не випадково під час
воєнних дій між російсько-українським та польським вій­
ськами серед частини полковників і генеральної старшини
дедалі стійкіше проявлялися пропольські настрої. Підтри­
мував їх П. Дорошенко. Він (тоді чигиринський полков­
ник) у складі козацького посольства брав участь у перего­
ворах з польськими представниками Є. Любомирським,
а пізніше коронним гетьманом С. Потоцьким (жовтень
1660 року). Результатом цих переговорів стала декларація
про відновлення умов Гадяцького договору (крім пункту
про створення Руського князівства).
Восени 1660 року П. Дорошенко став наказним гетьма­
ном. Він вирушив з козаками та підрозділами татар на
Лівобережжя, де вів бої з загонами російських ратних лю­
дей. Не уникнув він також інших політичних акцій — брав
участь у роботі військової ради в Корсуні, листувався зі
своїми прибічниками і противниками, зустрічався з по­
трібними людьми. Саме в цей час він був нобілітований
(тобто одержав шляхетство) Польським сеймом.
Разом з тим факти засвідчують, що десь із середини
1661 року стосунки між Ю. Хмельницьким та П. Доро­
шенком дещо охололи. Не випадково останній був поз­
бавлений чигиринського полковництва і взагалі істотно
знизив свою політичну активність. Тим часом ситуація
в Україні залишалася надзвичайно складною — на Лі­
вобережжі відкриту боротьбу за гетьманську булаву вели
між собою Яким Сомко, Василь Золотаренко та Іван
Брюховецький, на Правобережжі після постриження у
ченці Юрія Хмельницького гетьманом було обрано Пав­
ла Тетерю. Петра Дорошенка знову було призначено
наказним гетьманом, а пізніше він займав посаду гене­
рального осавула в уряді правобережного гетьмана. Він
знову кинувся у вир боротьби — вів воєнні дії на ліво­
му березі Дніпра, придушував виступи своїх політичних
противників і т. п.
У середині 60-х років XVII століття Правобережну Ук­
раїну охопила нова хвиля внутрішніх конфліктів, які мали
складний та неоднозначний характер. Боротьба широких
мас козацтва проти Польщі та П. Тетері ускладнювалася
внутрішніми та міжстановими конфліктами. Розгромлений
повсталими козаками правобережний гетьман П. Тетеря
у квітні 1665 року втік у Польщу. Гетьманська посада за­
лишилася вільною, і на неї з’явилися перші претенден­
ти — овруцький полковник Децик (Дацько Васильович) і
медведівський сотник (колишній полковник) Степан Опа­
ра (в останнього П. Дорошенко став генеральним обоз­
ним). Проте політика С. Опари не задовольняла значну
частину козаків та старшини. У цій ситуації П. Дорошен­
ко розпочав боротьбу з Опарою. Йому вдалося дискреди­
тувати конкурента в очах мурз, і того невдовзі ув’язнили
татари.
У висвітленні обставин проголошення П. Дорошенка
гетьманом серед істориків існує різнобій. Так, академік
В. Смолій вважає, що Петро Дорошенко був оголошений
гетьманом під Богуславом при підтримці мурз. В. Степан-
ков наголошує на ролі козацтва при виборі нового гетьма­
на. Так, він наводить витяг з листа новообраного гетьмана
до польського короля, надісланого наприкінці листопада
1665 року: «Мене не мурзи на цей щоденний тягар обрали,
але згодними голосами полковники, сотники, осавули й
чернь». Дослідниця О. Апанович зазначала, що 10 жовтня
1665 року на свято Покрови до Чигирина з’їхалися право­
бережні полковники й тимчасово обрали гетьманом Петра
Дорошенка. Остаточне затвердження відбулося на загаль­
ній раді на початку січня 1666 року в Чигирині на свято
Водохреща. Описуючи цю раду, Самійло Величко пові­
домляє, що полковниками, старшиною та представниками
від козацтва — «виборнішим товариством» — було «без
довгих роздумів одностайно проголошено і затверджено
його ж, Дорошенка, гетьманом. Йому відразу вручено вій­
ськові клейноди, а вірність та щирість закріплено взаєм­
ною присягою: гетьман — військові, а військо — гетьма­
нові». Далі козацький літописець робить дуже важливе
зауваження: «Того, при якому монархові будуть лишати­
ся — чи російському, чи польському, — не визначали».
А через два місяці, 22 лютого 1666 року правобережне
козацтво, що зібралося в Лисянці на раду, ухвалило за­
7 Усі гетьмани України 
пропоновану гетьманом програму: «вигнати всіх ляхів Пра­
вобережжя до Польщі, вступити в союз із кримським ха­
ном і весною йти на лівий берег Дніпра, щоб єднати його
з Правобережною Україною під однією булавою».
Свої перші кроки на гетьманській посаді П. Дорошен­
ко розпочав традиційно — намагався затвердити свою вла­
ду в різних районах Правобережжя. Насамперед він роз­
правився із своїм політичним противником брацлавським
полковником В. Дрозденком (Дроздом), загони якого скла­
дали близько 40 тисяч козаків. Незабаром були розсіяні
або ліквідовані загони інших козацьких полковників, що
дотримувалися промосковської орієнтації.
Противники були повергнуті. Але значно складніше
було боротися з ворогом зовнішнім. Тут П. Дорошенку
довелося докласти максимум дипломатичного хисту, про­
явити талант справжнього політика. З одного боку, де­
кларуючи свою прихильність до Польщі, він одночасно
відмовився розмістити польські залоги у правобережних
містах та домагався від короля ліквідації унії, обмеження
податкового тягаря населення, дозволу на вільне прожи­
вання козаків у межах шляхетських маєтків і т. п. Також
було поставлено питання про звільнення з ув’язнення Київ­
ського митрополита Йосипа Тукальського, Юрія Хмель­
ницького і Григорія Гуляницького, заарештованих за участь
у підготовці виступу проти Польщі. Гетьман прагнув збе­
регти дружні взаємини і з новим кримським правителем
Ааділь-Гіреєм. Час показав, що ці дві політичні сили на
даному етапі залишалися головними у планах П. Доро­
шенка.
Розвиток подій постійно вносив корективи у політичну
лінію правобережного гетьмана. Ставало очевидним, що
його орієнтація на Річ Посполиту не знаходить підтримки
серед широких верств народу.
Звільнення Правобережжя від польських військ Доро­
шенко розпочав у жовтні 1666 року, використавши внут­
рішню міжусобицю в Польщі, а саме бунт Любомирського
проти короля. Зі своїми військами гетьман провів кілька
боїв проти польських залог, які ще залишалися у право­
бережних містах, і витіснив їх. У цей час до нього наді­
йшла допомога — тридцятитисячна татарська орда. Поль­
ський уряд, ліквідувавши бунт Любомирського, в грудні
1666 року послав на Правобережну Україну шеститисячне
коронне військо під проводом Себастіяна Маховського.
Цей польський полковник, відомий надзвичайною жорс­
токістю й брутальністю, зажив, крім усього, й сумної сла­
ви рейментаря, який «не здобув жодної перемоги». Самій-
ло Величко записав у своєму літописі: «Король Ян-Казимир
відправив коронні війська зі значним рейментарем Ма-
ховським на Україну, дозволивши їм плюндрувати Украї­
ну вогнем і мечем і отак «хилити її до корони Польської»».
Поляки, вступивши до Поділля, зруйнували містечко Іван-
город, яке не підкорилося їм. 19 грудня між Браїловим і
Брацлавом війська Дорошенка наздогнали польське вій­
сько й розгромили його, Маховський потрапив у полон і
був відвезений до Криму. Таким чином Правобережжя
звільнилося від Польщі.
Ще в останні місяці 1665 року П. Дорошенко зробив
спробу закріпитися на Лівобережжі. У відсутність Брю-
ховецького, котрий у той час був у Москві, правобе­
режний гетьман послав на лівий берег Дніпра козацькі
загони, поширюючи там свої універсали, в яких закли­
кав лівобережне населення визнати його владу і скинути
Брюховецького для об’єднання розділених частин Украї­
ни. З початком 1667 року П. Дорошенко планував висту­
пити з усім своїм військом на Лівобережжя. Але у той
час змінилося міжнародне становище: 20 січня 1667 року
між Польщею і Росією було укладено так зване Анд-
русівське перемир’я. Відкинувши умови Переяславської
угоди 1654 року, Росія йшла на компроміс з Річчю Пос­
политою, але за рахунок територіального поділу України
і визнання за Польщею права на правобережні землі.
П. Дорошенко добре розумів, що договір перекреслював
його плани об’єднання обох частин українських земель
під однією булавою.
Після Андрусова вкрай загострилася міжусобна бороть­
ба. Були моменти, коли в Україні водночас існували три
гетьмани різної політичної орієнтації, кожний із яких тяг­
нув за собою козаків свого полку і обов’язково запрошував
як своїх союзників ханські орди. Руїна досягла свого апо­
гею. Розгорілася громадянська війна.
Андрусівське перемир’я призвело до посилення проту-
рецьких і протатарських настроїв у середовищі козацької
старшини. Ті, хто боровся проти царського уряду, після
1667 року вже не мав можливості спиратися на Річ Пос­
7*
политу. Правобережні старшини, котрі виступали проти
Польщі, не могли розраховувати на підтримку Москов­
ської держави. Тому дехто з них звертав свої погляди до
Кримського ханства й султанської Туреччини.
Звістка про Андрусівську угоду так подіяла на Доро­
шенка, що він навіть захворів. Він вирішив, спираючись
на підтримку Порти, виступити проти Польщі й вести з
нею непримиренну війну доти, доки Польща не відмовить­
ся від Правобережної України. Вже у лютому 1666 року
Петро Дорошенко намагався встановити контакти зі Стам­
булом. Восени того ж року поблизу Цибульника П. Доро­
шенко, за свідченням очевидців, присягнув трьом султанам
Кримського ханства, «що йому бути з ханами в дружбі,
цесарю турському в підданстві». На думку деяких істориків,
причиною звернення гетьмана до мусульманського воло­
даря було небажання польського монарха надати Доро­
шенкові допомогу для завоювання Лівобережжя, а також
початок процесу примирення Польщі і Росії за рахунок
розподілу українських земель.
Інформацію про фактичне вирішення питання щодо
розподілу сфер впливу над Україною П. Дорошенко одер­
жав улітку 1666 року. 26 липня він звернувся зі скаргою
до короля на те, що його не ставлять до відома про хід
польсько-російських переговорів. Однак Ян II Казимир не
лише ігнорував прохання гетьмана, а й 13 серпня віддав
наказ коронному війську вирушити на Україну. Саме це й
підштовхнуло Дорошенка до зустрічі з татарськими воє­
начальниками біля р. Цибульника та змусило його до­
биватися унезалежнення Української держави від Ре­
чі Посполитої за допомогою Кримського ханства, з пер­
спективою прийняття турецького протекторату. Водночас
П. Дорошенко намагався приховати такі свої заходи від
польського монарха, про що переконливо свідчило його
тогочасне листування з великим коронним маршалком
Я. Собєським.
Дізнавшись про умови Андрусівського перемир’я, До­
рошенко на початку лютого 1667 року направив своїх послів
до Бахчисарая з пропозицією укладення українсько-крим­
ського військово-політичного союзу. Козацькі дипломати
М. Зеленський та Д. Лесницький також мали домагатися
від кримського хана відновлення відносин з московським
царем та участі разом з українцями й росіянами у вій­
ськових діях проти Польщі. Таким чином Дорошенко на­
магався не допустити остаточного примирення Москви з
Варшавою. За допомогою Кримського ханства гетьман
хотів замирити Османську імперію з Московською держа­
вою і створити антипольський блок держав у складі Ук­
раїни, Росії, Туреччини та Криму.
Дуже промовистими, з огляду на особисту оцінку П. До­
рошенком домовленостей в Андрусові, були його слова в
одному з листів до кримського хана: «Ми однак довіряти
не можемо, щоб краєві нашому, домовившись Москва з
поляками, з якими вічний спільний мир учинили, зашко­
дити не хотіли». Але зважаючи на те, що хан без свого
протектора, султана Мегмеда IV, не міг вирішити питань,
поставлених перед ним українськими послами, Дорошен­
ко направив своїх дипломатів до Туреччини.
6 і 9 липня 1667 року посольство Українського гетьма­
нату на чолі з М. Раткевичем-Портянкою було прийня­
те султаном. Згідно з твердженнями турецьких істориків,
українці заявили про підданство падишаху та готовність
виставити для потреб Османської імперії 50 тисяч вояків.
Польський посол Є. Радзієвський, що в той самий час
перебував в Адріанополі, відзначав, що посланці Дорошен­
ка в розмові з ним після прийому в султанському палаці
заявили про те, «що Україна так далека від підданства
Польщі, як далеке небо від землі». Автор анонімної реля­
ції про посольство Радзієвського засвідчував, що козаки
запевняли султана в намірі «перевернуть поляків догори
ногами».
Воєнні дії проти Польщі, що дістали назву «Підгаєцька
кампанія», розгорнулися влітку та восени 1667 року. У серп­
ні того ж року в Україні з’явилася орда під проводом
калги-салтана Керим-Гірея, згодом прибули й турецькі
яничари. У вересні об’єднані сили калги та Дорошенка
розпочали регулярні воєнні дії.
Дорошенко, готуючись воювати, розраховував на не­
підготовленість Польщі. Але польний гетьман Ян Собє-
ський, талановитий польський полководець, котрий стояв
на чолі коронних військ, знав про наступ, що готував­
ся. Розіславши універсали, він попередив шляхту при­
кордонних воєводств про небезпеку татарського нападу.
У другій половині вересня 1667 року Дорошенко з 24 ти­
сячами своїх козаків, із 40 гарматами й кількома десят­
ками тисяч орди під проводом калги Керим-Гірея був
уже в Галичині. Туди ж прийшли й три тисячі турецьких
яничарів із 12 гарматами.
Проти цих сил Ян Собєський міг виставити всього
15 тисяч регулярного війська й кілька тисяч озброєної
челяді. Але його підтримав запорозький кошовий Сірко,
який ще в січні 1667 року побував у Львові й заявив, що
не визнає Дорошенка за гетьмана й готовий зі своїми за­
порожцями зробити диверсію проти Криму, щоб стрима­
ти Дорошенкових спільників — татар. Собєський укріпив­
ся на дуже сильній позиції коло Підгайців, де на початку
жовтня його облягли козаки й татари.
Відбивши перший сильний штурм, Собєський майже
два тижні витримував облогу. Коли його сили почали слаб­
нути, надійшла звістка, що Сірко вдарив на Перекоп
і спустошив північний Крим. Це викликало паніку та­
тарських союзників Дорошенка, які не хотіли більше вою­
вати в Галичині. Багато їх почало тікати з табору додому.
Повторилася типова в історії татарсько-українських союзів
картина: понад головами своїх союзників Керим-Гірей
почав 16 жовтня переговори з Собєським, і всього за якісь
чотири години вже був готовий трактат про «вічну приязнь
і непорушний мир». Що ж до козаків, то вони мали зали­
шатися в польськім підданстві на умовах, які мусила ви­
робити спеціальна комісія.
Дорошенко опинився в настільки небезпечній ситуації,
що йому залишилося лише наспіх копати шанці для за­
хисту свого табору від «союзників». Коли на третій день
Керим-Гірей запропонував своє посередництво, Дорошен­
ко, не маючи вибору, приступив до переговорів із Собє­
ським. 19 жовтня 1667 року була підписана угода: Доро­
шенко й Військо Запорозьке обіцяли підданство королеві
й відмовлялися на майбутнє від усяких інших протекцій;
магнати й шляхта могли вільно вертатися до своїх маєтків;
коронне військо не повинно було входити до козацької
України; поляки були вимушені визнати кордон козацької
держави по річці Горині; залога в Білій Церкві мала бути
зменшена. Остаточне налагодження відносин відкладало­
ся до найближчого сейму. Пакт був скріплений взаємною
присягою Дорошенка й Собєського. Отже, під Підгайцями
Собєський підписав два окремі трактати — з татарами,
а також із Дорошенком.
Укладений за таких обставин договір не міг бути щирим
з боку Дорошенка. У цих умовах, шукаючи реальні засоби
досягнення поставленої мети, він звертає увагу ще на одну
політичну силу — Росію. Наприкінці 1667 року він розпо­
чав переговори з представниками Москви В. Лубенським
і стряпчим В. Тяпкіним. Ці переговори цікаві не лише тим,
що відбивають прагнення позбутися присутності в Україні
царських воєвод і повернути у повному обсязі козацькі
права і вольності, але й вказують на стремління П. Доро­
шенка возз’єднати в межах єдиної Української держави усі
етнічні землі. У паперах російських представників зберег­
лися свідчення мешканця Новгорода-Сіверського Федора
Чекаловського, де він стверджував, що П. Дорошенко у
його присутності говорив: «Я праве маю в Богу моем на­
дежду и у пресвятой Богородицы, а за счастьем по царского
пресветлого величества и за моим стараньем не токмо сей
бок Украйни, где, сказывает, мы ныне живем, под его
царского пресветлого величества високую руку отдано бу­
дет; але еще и все належачеє поки панство, то есть кня­
жество Руское, ограниченое было: Премышль, Ярославль,
Львов. Галич, Владимер, тые головные городы княжества
Руского, маю в Богу моем надею, аж поты ограниченое
будет...» На жаль, переговори з московськими представ­
никами були безрезультатними.
Тим часом авторитет і популярність П. Дорошенка
серед населення обох сторін Дніпра невпинно зростали.
Його тверда позиція щодо присутності російських воєвод
в українських містах давала надію на всебічну підтримку
широких кіл козацтва, міщан, селянства. Правобережний
гетьман продовжував балансувати між Польщею та Росією
і водночас прагнув заручитися надійною допомогою з боку
Криму. Він також налагодив тісніші відносини з І. Брю-
ховецьким. Старшинська рада, яка у січні 1668 року зібра­
лася в Чигирині, висловилася за об’єднання Лівобережної
і Правобережної України та направлення посольства в
Стамбул і Бахчисарай. Рішення ради підтримали також
представники Запорозької Січі.
Відкрита воєнна акція на Лівобережжя розпочалася
навесні 1668 року. Незабаром було визволено від росій­
ських воєвод майже всі великі міста, взято під контроль
переправи, комунікації і торгові шляхи. Вбивство козака­
ми І. Брюховецького (очевидно, не без відома правобереж­
ного правителя) відкрило перед П. Дорошенком прямий
шлях до гетьманства на обох берегах Дніпра. Так воно і
трапилося. 8 червня 1668 року на раді під Будищами Пет­
ро Дорофійович був обраний гетьманом України «обох
сторін Дніпра». Здавалося, заповітна мрія цієї людини
здійснилася. Навколо Дорошенка об’єдналися козаки, мі­
щани, селяни, духовенство. Гетьман досяг значних успіхів
у боротьбі з російськими військами.
Однак наступні події показали, що все ж П. Дорошен­
ко був далекий від реалізації своїх політичних задумів.
По-перше, вторгнення польських підрозділів змусило його
залишити лівий берег Дніпра й повернутися на Правобе­
режжя (щоправда, деякі дослідники пояснюють цей рап­
товий демарш тим, що гетьман отримав звістку з дому, з
Чигирина, про зраду дружини). По-друге, на гетьманську
булаву заявив претензії честолюбний Петро Суховій, під­
триманий запорожцями та татарами. По-третє, на бік Росії
перейшов Дем’ян Многогрішний, залишений П. Дорошен­
ком наказним гетьманом на Лівобережжі (незабаром стар­
шинська рада обрала його гетьманом).
В об’єднанні розчленованих політичними кордонами
українських земель в одну державу не були зацікавлені ні
Москва, ні Варшава. І тому в цих умовах П. Дорошенко
зважився на докорінну зміну своєї політичної орієнтації.
Він робить далеко не випадковий крок у напрямі збли­
ження з Туреччиною. Військова рада у Корсуні (березень
1669 року), підтвердивши загальноукраїнський характер
гетьманства П. Дорошенка, одночасно висловилася за про­
текторат турецького султана. Однак, очевидно, офіційної
присяги козаки не склали.
У дослідників відсутні автентичні джерела, що могли б
пролити світло на умови, які передбачалося покласти в
основу угоди П. Дорошенка з султаном. З документів мос­
ковського походження можна зробити висновок, що геть­
ман не відмовився від генеральної думки об’єднати всі
українські землі від р. Вісли до Севська і Путивля в межах
однієї Української держави. Інші пункти угоди від 1669 року
(їх усього 17) передбачали гарантію національно-політич­
них прав та інтересів України. На жаль, ні тоді, ні у май­
бутньому Стамбул не подумував до кінця задовольнити
умови, які б могли стати основою рівноправних взаємин
України і Туреччини. Розкидані в різних місцях і датовані
різним часом висловлювання П. Дорошенка також засвід­
чують, що він не вважав особливі взаємини з Портою
фундаментальною основою своєї зовнішньої політики.
С. Соловйов наводить, наприклад, слова Якова Лизогуба,
який був свідком розмови правобережного гетьмана з ту­
рецьким урядовцем: «Был тайный сьезд у визиря с Доро­
шенком, сьезжались только трое — Дорошенко, визирь да
я. Визирь говорил: “Мы хотим Запорожье и Киев взять”.
Когда разговоры кончились, то Дорошенко, вышедши из
шатра, сказал мне: “Слышал, что говорил визирь? Нашей
кожею торгуют!” и стал плакать: “Не дай Боже, чтобы
замысел их исполнился”».
Весною-літом 1669 року на плечі П. Дорошенка ліг
новий тягар політичних проблем. Насамперед розгорілася
жорстока боротьба з П. Суховієм, якого підтримували За­
порожжя, частина правобережних полків і кримська орда.
На початку 1669 року Дорошенкові вдалося розгромити
війська Суховія й орди союзних з ним кримських татар.
Суховій ледве врятувався й разом з татарами втік. Допоміг
правобережному гетьману у цій перемозі Іван Сірко. Однак
Суховій не заспокоївся, тим більше, що його незмінно
підтримували кримські татари. Хан Ааділь-Гірей знав, що
Дорошенко скаржився на нього султанові й домагався,
щоб його було скинуто з кримського престолу, й через те
допомагав Дорошенковим ворогам. Улітку 1669 року Су­
ховій узяв в облогу Дорошенка поблизу села Конончі над
Россю. З Дорошенком було всього дві тисячі козаків. Пе­
ред правобережним гетьманом виникла загроза потрапити
у ворожі руки. Але в цей час до табору прибув турецький
чауш і наказав Суховію відступити.
Суховій не міг не послухатися, оскільки його головна
військова сила складалася з татар, турецьких підданих. Він
відмовився від гетьманства, а козаки, що були при ньому,
пішли до Умані й проголосили уманського полковника
Ханенка гетьманом. Дорошенко, підійшовши до Умані,
спершу уклав з Ханенком договір — аби обом суперникам
їхати в Чигирин, де рада мала вирішити спір між ними й
визнати одного з них гетьманом. Але Ханенко, замість того
щоб їхати на раду, запросив кримську орду й пішов війною
на Дорошенка. В обох суперників військо складалося го­
ловним чином з татар. У Дорошенка була орда білгород-
ська, що не була під владою силістрійського паші. До
Ханенка приєднався Юрій Хмельницький. Під містечком
Стеблевом Дорошенко здобув перемогу й прогнав Ханен­
ка на Запорожжя. Юрій Хмельницький був пійманий і
відправлений у Туреччину, де угримувався в Семибашто-
вому замку.
Ханенко не заспокоївся, підрядив посольство до поль­
ського короля й дістав від нього грамоту на гетьманство.
Дорошенкові довелося протягом кількох років мати спра­
ву з цим затятим ворогом і вести з ним запеклу боротьбу.
З допомогою коронного гетьмана Яна Собєського Ханен­
ко утвердився в Ладижині. Поляки зайняли міста Немирів,
Брацлав, Могилі®, Рашків, Бар та інші і віддали їх під
урядування Ханенкові. Таким чином, в Україні, як уже
зазначалося, виявилося водночас три гетьмани: двоє на
правому й один на лівому березі Дніпра.
Ситуація на Правобережній Україні була вибухонебез­
печною, оскільки несла в собі загрозу війни Дорошенка з
Польщею. Але правобережний гетьман зробив спробу пе­
ренести проблеми своїх взаємин із Польщею у сферу дип­
ломатії. У травні—липні 1669 року козацькі посли від До­
рошенка взяли участь у роботі елекційного сейму у Варшаві,
на якому обирався новий польський король Михайло
Вишневецький. Зустрівшись з новообраним польським
королем, вони знов повторили йому «Пункти про потреби
Війська і руського народу» з вимогами автономії України
на засадах Гадяцьких статей.
Негативну реакцію на це польських правлячих кіл яс­
краво описує Самійло Величко. «Оті Дорошенкові послан­
ці, Петрановський і Тарасенко, незабаром повернулися з
Польщі, в ГІилипівський піст прибули в Чигирин, а добре
вивідавши про всі польські пристрасті, донесли йому, До­
рошенкові, що поляки, побачивши Дорошенкові пункти
й побажання всього Війська, вельми ними лишились ура­
жені й почали дихати таємним, схованим в їхніх серцях,
гнівом і відпровадили їх, Дорошенкових послів, ні з чим,
відклавши комісію на інший час, а Дорошенка обіслали
через тих послів тільки фіглями та листовними комплімен­
тами».
Саме такі дії гетьмана П. Дорошенка яскраво висвіт­
люють політику гюлівасалітетності, яка виражала бажання
гетьмана лавірувати між польським королем, турецьким
султаном, не пориваючи з жодним та прагнучи заручи­
тись їхньою підтримкою і убезпечити Україну від вторг­
нень. Він також продовжував підтримувати зв’язки і з
Московією. У взаєминах з обома сусідами він дотриму­
вався послідовної і принципової лінії, спрямованої на
відновлення територіальної цілісності Української дер­
жави.
З таким настроєм П. Дорошенко вирішив узяти участь
у роботі спільної українсько-польської комісії в Острозі,
шо розпочала роботу влітку 1670 року. Козацька сторона
виробила своїм делегатам наказ із 24 пунктів. Документ
цікавий тим, що надзвичайно рельєфно відбиває держав­
ницькі устремління як самого гетьмана, так і його най­
ближчого оточення. Військо Запорозьке твердо й одно­
значно заявило, що воно вимагає окремої території в складі
Київського, Паволоцького, Брацлавського, Уманського,
Кальницького, Подільського, Торговицького, Чигирин­
ського, Черкаського, Канівського, Корсунського і Біло­
церківського полків, на які поширювалася виключно коза­
цька юрисдикція. Не менш важливе значення мали статті,
що стосувалися прерогатив державного будівництва, кон­
фесійного, культурно-освітнього та економічного характе­
ру (свобода православної віри, рівноправність представни­
ків різних конфесій, заснування шкіл і друкарень, повна
амністія повстанцям, вільне заняття козаків різними ви­
дами господарської діяльності і т. п.). Однак, незважаючи
на великий політичний досвід генерального писаря Ми­
хайла Вуякевича, який очолював українську делегацію,
польська сторона не бажала йти ні на найменші поступки.
Більше того, Варшава пішла на переговори з М. Ханенком,
представники якого 23 серпня уклали в Острозі угоду.
Аналіз змісту цього документа свідчить, що, попри його
урочистість, він, по суті, повертав Україну до складу Речі
Посполитої в межах тих прав, які існували напередодні
Національно-визвольної війни.
Щодо П. Дорошенка, то його позиція відносно іс­
нування незалежної Української держави залишалася не­
змінною. Це підтверджують численні факти. Наприклад,
у листуванні державних діячів Речі Посполитої, зібра­
ному і виданому в кількох томах титулярним київським
єпископом А. Залузьким, міститься лист М. Вишневе-
цького до М. Ханенка, тоді ще уманського полковника.
Польський король писав, що «Дорошенко не бажає, щоб
польські дворяни вступили в свої спадкові маєтки, а ба­
жає, щоб Україна була незалежною під його верховним
управлінням».
Джерела польського і російського походження засвід­
чують, що восени 1670 року П. Дорошенко зробив ще один
крок у напрямі зближення з Портою. Гетьман зібрав у
Чигирині раду, яка висловилася за присягу козаків туре­
цькому султану. Водночас правобережний правитель вжи­
ває ряд заходів щодо розширення кола своїх союзників у
боротьбі з ворогами. У цьому плані, очевидно, доцільно
розглядати його контакти з курфюрстом Бранденбурзьким
і російським урядом. Крім того, як відомо, деякий час він
підтримував зв’язки з донським отаманом Степаном Разі­
ним, який очолив селянську війну в Росії. Але активна
зовнішньополітична діяльність П. Дорошенка ускладни­
лася наступом польської армії Я. Собєського на Поділля.
Впали кріпосні мури кількох міст, були захоплені сотні сіл
і десятки містечок. Уже вкотре в українсько-польські вій­
ни втрутилися Крим і Туреччина. Восени 1671 року кро­
вопролитні бої за участю татарської орди точилися в районі
Ладижина, Умані, Тростянця. У травні 1672 року похід «на
Ляхистан» розпочала 120-тисячна турецька армія. Вступ у
війну падишаха істотно змінив ситуацію на користь Доро­
шенка. Одне за одним почали складати присягу на вірність
гетьману подільські міста. Поразку за поразкою терпіли
поляки і козаки М. Ханенка.
П. Дорошенко з’явився перед ясними очима султана
16 серпня 1672 року. З бунчуком і прапором він увійшов
у намет Мухаммеда IV, від якого одержав жупан, булаву й
породистого коня. А вже незабаром почалася облога фор­
теці міста Кам’янця. Вона тривала недовго, з 18 по 27 сер­
пня. Польські урядовці не могли організувати відповідної
оборони, не допомогли і німецькі найманці. Мури фортеці
впали, а з ними і надії польської сторони на успішну вій­
ну з турками. Розпочалися переговори, які завершилися
підписанням Бучацького мирного договору, згідно з яким
Туреччина одержувала територію Подільського воєводства.
П. Дорошенко мало виграв від перемоги Оттоманської
Порти. За ним визнавалися лише традиційні межі коза­
цької території («в старих кордонах»).
Гетьман усе більше й більше розчаровується у діях стам­
бульського двору. Не випадково він розпочав переговори
з Польщею, а через кілька місяців з Росією. На жаль, во­
ни завершилися безрезультатно. Більше того, на початку
1674 року об’єднані сили Г. Ромодановського і нового
лівобережного гетьмана І. Самойловича, розпочавши на­
ступ, оволоділи Правобережжям (крім Чигирина). 17 бе­
резня 1674 року на раді у Переяславі І. Самойлович був
проголошений гетьманом «обох сторін Дніпра». На цій
раді М. Ханенко добровільно склав гетьманські клейноди
перед І. Самойловичем. Але цей тріумф московської полі­
тики був недовговічним. Незабаром вторглися татарські
орди, сіючи розруху і смерть на Правобережній Україні. На
допомогу П. Дорошенку вирушив сам турецький султан.
Українсько-російські війська поспішно відійшли за
Дніпро. Вже вкотре місцева людність залишилася безбо­
ронною. Палали міста і села, тисячі бранців гнали в Крим,
прокляття туркам і їх союзнику П. Дорошенку линули над
заюшеною кров’ю українською землею. Але знаходилися
люди, які боронилися від ворога. Всі без винятку вітчиз­
няні літописці відзначають героїчну оборону Ладижина.
Цілий тиждень тривали жорстокі бої під Уманню. Навіть
після падіння фортечного муру уманці не припинили опо­
ру. За свідченням очевидців, жителі міста обороняли кож­
ну вулицю, двір, будинок. Тоді «кров текла річками» — тур­
ки не жаліли ні дітей, ні стариків. Місто було спалене
дощенту. Але і турки, наштовхнувшись на впертий опір
місцевого населення, змушені були припинити наступ
і відійшли за Дністер.
Дорогою ціною далася П. Дорошенку перемога над
політичними противниками. В руїнах лежав колись квіту­
чий край, місцева людність була знищена, забрана у крим­
ську неволю, розбіглася на Волинь, у Галичину, Лівобе­
режну Україну. Про свої претензії на українські землі
заявила Польща. Новообраний король Ян Собєський ки­
нув добірні війська на Поділля. Зав’язалися нові бої, і були
нові переговори з поляками. Але непоступливість Варша­
ви у державно-політичних питаннях, які піднімав гетьман,
робила їх, по суті, безперспективними.
На середину 1675 року становище П. Дорошенка стало
критичним. Його залишили вірні «серденята» і найближчі
соратники, друзі і навіть родичі. Важким тягарем на душу
гетьмана лягла смерть митрополита Йосипа Тукальсько-
го — не лише порадника, а й найближчого друга. Повз
його увагу не пройшли воєнні приготування І. Самойло-
вича і російських воєвод, готових до вторгнення на Пра­
вобережжя кримських татар. Гетьман гарячково шукав
вихід і, здавалося, знайшов його. Він вирішив скласти
присягу на вірність цареві, але не перед лівобережним
гетьманом або російськими представниками, а перед
І. Сірком. Кошовий отаман на чолі об’єднаного загону
запорожців і донців негайно вирушив у Чигирин. На третій
день після прибуття загону Сірка в Чигирин зібралися
козаки, міщани, старшина, духовенство. Дорошенко і чи-
гиринці визнали себе винними перед запорожцями за те,
що укладали союз із Туреччиною й Кримом. Потім «на
Євангелії клялися бути у вічному підданстві царя». Зберіг­
ся текст присяги Дорошенка, де він заявив, що «нерозірва-
не прийняв братерство» з запорожцями й відходить від
турецько-татарських агресорів.
Після присяги Дорошенко віддав Сіркові гетьманську
булаву, бунчук і прапор, а також шість гармат і дві бочки
пороху. Сірко порадив Дорошенкові зберігати інші клей-
ноди в Чигирині до одержання указу царя. Дорошенко
послав у Москву посольство, очолюване його братом Ан­
дрієм.
Одночасно правобережний гетьман передав І. Сірку
частину клейнодів — булаву і прапор, а також деяку зброю
і боєприпаси, що зберігалися у фортеці.
Зрозуміло, що, зважившись на цей крок і, особливо,
заручившись підтримкою Запорозької Січі, П. Дорошенко
думав виграти час і зміцнити свої позиції. З цією ж метою
він направив у Москву посольство на чолі з чигиринським
городовим отаманом Іваном Сенкевичем. Надіслана пра­
вобережному гетьману царська грамота твердила, що «все
минуле буде забуте», але водночас йому наказувалося з’я­
витися на лівий берег Дніпра для присяги перед князем
Г. Ромодановським і гетьманом І. Самойловичем.
П. Дорошенко ще деякий час втримався у Чигирині.
Він листувався з І. Самойловичем та І. Сірком; поши­
рювалися чутки про його контакти з турками і татарами.
Але капітуляція правобережного гетьмана була вже спра­
вою часу. Дізнавшись про виступ російських та україн­
ських військ, П. Дорошенко змушений був здатися. Акт
присяги відбувся 19 вересня 1676 року неподалік Чиги­
рина в таборі Г. Ромодановського та І. Самойловича.
Одночасно були передані клейноди, зброя і турецькі гар­
мати. Після повернення у Чигирин колишнього гетьма­
на ключі від міста й артилерія перейшли в руки нових
господарів. Фортецю зайняли російські стрільці та ко­
заки Чернігівського полку.
В другій половині жовтня 1676 року у Москві відбула­
ся церемонія передачі клейнодів П. Дорошенка. Вона була
обставлена надзвичайно урочисто і мала насамперед полі­
тичну мету. Після демонстрації московському люду та
іноземним дипломатам прапори, булава, бунчук і султан­
ські санджаки було передано до Оружейної палати. Пізні­
ше І. Самойлович надіслав до Москви також частину архіву
колишнього правобережного правителя.
Отже, у 1675—1676 роках політика гетьманського уря­
ду П. Дорошенка, яка передбачала одночасну підлеглість
України двом монархам, зазнала остаточного краху. При­
чиною цьому були не лише намагання обох сторін — поль­
ського короля і турецького султана — підпорядкувати собі
Український гетьманат на Правобережжі, а й діяльність
самого гетьмана, який, попри великі зусилля, так і не зміг
сконсолідувати козацьку старшину, «чернь» та «поспіль­
ство» навколо ідеї непідлеглості України. «Обидві протекції
(короля і султана. — Авт.) нічого іншого не мали принес­
ти, тільки те, що зараз маємо», — відзначив сам Дорошен­
ко наприкінці 1674 року. Турецька протекція (як і будь-яка
інша) була необхідна Дорошенкові лише для того, щоб
«мати для себе удільне князівство». Серед старшинських
кіл повноваження українського гетьмана неодноразово
порівнювали з монаршими. На той час, використовуючи
апробовану його попередниками зовнішньополітичну мо­
дель, гетьман П. Дорошенко фактично став удільним гос­
подарем великої частини України. Правобережний гетьман
М. Ханенко, сучасник і політичний супротивник Доро­
шенка, у 1669 році говорив про те, що його ворог «ви­
правляє собі вічне гетьманство у сусідніх монархів» і хоче
володарювати на зразок господарів Волоського і Молдав­
ського князівств. Сам Дорошенко та його старшина неод­
норазово заявляли про своє бажання правити в Україні,
так само як молдавські і волоські князі, або ж як кримські
хани. Оцінюючи українські вимоги під час підготовки Ос­
трозької комісії 1670 року, польський підканцлер Оль-
шевський зазначав, що гетьман Дорошенко разом зі свої­
ми прихильниками хоче «народ руський і провінцію руську
зробити самостійною і незалежною».
Добровільний перехід одного з найвірніших послідов­
ників принципів зовнішньої політики Б. Хмельницького
на бік російського монарха і здача ним булави (це відбу­
лося 16 вересня 1676 року) І. Самойловичу стали своє­
рідною відповіддю на питання вирішення династичними
дворами Європи та Азії міжнародно-правового статусу
України. Хоч такі дії гетьмана Петра Дорошенка, за його
переконанням, були спричинені швидше розпачем полі­
тичного діяча, ніж наперед запланованою акцією.
Після зречення з гетьманства, здавалося, життя Доро­
шенка входить у нормальну колію. І. Самойлович своїм
універсалом надав йому у власність Сосницю та дозволив
туди поселитися матері Петра Дорофійовича (невдовзі вона
стала ігуменею Покровського жіночого монастиря). Але
так тривало недовго. Нові хмари почали збиратися над
головою колишнього гетьмана. Всупереч попереднім за­
певненням, розпочалися тривалі переговори вищих росій­
ських чиновників з І. Самойловичем з приводу висилки
П. Дорошенка до Москви. Заради справедливості слід за­
значити, що у цій справі лівобережний правитель проявив
своєрідну гетьманську солідарність. Він деякий час чинив
опір цим домаганням, наводячи різні аргументи на користь
своєї правоти. Адже незабаром, говорив Самойлович, має
відбутися судовий процес над особами, які вчинили проти
нього змову. На суді як свідок мав обов’язково виступити
і П. Дорошенко. Крім того, на думку гетьмана, цареві слід
дотримуватися обіцянок, які він дав колишньому право­
бережному правителю. Важливим доводом були й мірку­
вання чисто морального характеру — в Україні, і зокрема
на Запорожжі, могли з великим незадоволенням сприйня­
ти насильницьку відправку до Москви П. Дорошенка.
Здавалося, аргументи І. Самойловича вплинули на ро­
сійських урядовців. Але вже навесні 1677 року стольник
Семен Апмазов заявив у Батурині, що питання вирішено
і П. Дорошенко повинен негайно прибути до Москви.
І. Самойлович після деякого вагання погодився.
Можна лише здогадуватися, з яким настроєм зустрів
П. Дорошенко повідомлення про свою висилку. Збіг один
день, даний для зборів, і ось уже 8 березня 1677 року він
назавжди залишив рідний край і в супроводі Алмазова,
генерального судці Домонтовича й генерального писаря
Прокоповича вирушив у дорогу. Ніякі слова про царську
ласку не могли поліпшити настрою літнього козака. Доб­
ре, дуже добре знав він московські придворні звичаї й ціну
царського слова. Очевидно, протягом усіх десяти днів до­
роги думав він про своє житія, згадував близьких і това­
ришів по зброї, аналізував причини невдач і політичних
прорахунків. Найбільший біль причиняло те, що йому не
вдалося здійснити основну мрію свого життя — об’єднати
розтерзану українську землю під однією гетьманською бу­
лавою й забезпечити народові самостійне існування. Мос­
ковщина і Польща, турецький султан і кримський хан
продовжували терзати Україну, шматували її територію,
нищили господарство і національний дух народу.
Похмурим березневим днем зустріла Москва могутньо­
го у минулому правителя. На аудієнції у царя 20 березня
йому пригадали попередні «вини й злочини» і водночас
наказали, як підданому Федора Олексійовича, залишатися
у Москві і виступати порадником у веденні справ з Туреч­
чиною і Кримом.
По суті, Петру Дорофійовичу довелося розпочати своє
життя заново. Адже був зламаний утверджений протягом
багатьох десятиліть уклад життя, відповідні правила по­
ведінки, побут і звичаї. Перебування у великому місті,
відсутність власного будинку, залежність навіть у виборі
харчування від місцевої царської адміністрації, безперечно,
пригнічували душу старого козака. В окремі періоди До­
рошенко просто голодував. Не вистачало харчів і вина,
ніде було випасатися коням. Дошкуляли горласті карауль­
ні — сотник і семеро стрільців, які щоночі пиячили і
розважалися. Листи колишнього правобережного гетьмана
в Україну (адресатом в основному був І. Самойлович)
передають його душевний стан. Вони сповнені прохань
подбати про залишене господарство, надіслати у Москву
їстівні припаси та вино. Окремо в листуванні піднімалося
питання про відправлення до Дорошенка його дружини
Єфросинії. У круговерть цієї справи були втягнуті родичі
Петра Дорофійовича (мати та брати), царські чиновники,
І. Самойлович і генеральна старшина. Крім небажання
самої Єфросинії їхати у далеку Москву, домішувались якісь
особисті міркування Дорошенка. Піддячий Василь Юдін,
посланий по дружину колишнього гетьмана, свідчив
у Москві, що Андрій, один із братів Дорошенка, говорив
йому: «...писал де к нему брат его Петр с челядником сво­
им, которой с ним подьячим приехал, под клятвою: буде
его Петрова жена прежних своих злих дел престала и жи­
вет по обещанию своему, как обещалась ему Петру в то
время, как он ее к себе взял из черного платья, и он бы
Андрей к нему ее прислал; а буде какие есть поступки, и
он бы отписал к нему не тая ничего. И он де Андрей по­
ступки ее объявил гетману и к брату своему с челядником
своим написав посылает, да и ему подьячему объявляет:
как де брат его Петр, за злодейские ее дела, положил было
на нее черное платье, и видя он дочь свою в сиротстве и
в малых летех, над нею злодейкою умилосердился, взял ее
к себе в жену по прежнему; а при взятье она ему обеща­
лась, что до смерти живота своего ничего хмельного пить
не станет, потому что во хмелю чинитеца всякое злодей­
ство. И по отъезде его Петрове к великому государю к
Москве, учала она пить безобразно и без ведома его Анд­
реева ходить и чинить злодейство. И ныне де, приехав в
Сосницу, велел он Андрей ей сбиратца ехать к брату Пет­
ру. И она де при отце своем Яненке говорила ему Андрею
с криком: буде ее он к Москве силно пошлет, и брат де
его Петр недолго на свете будет жить. И он де Андрей,
слыша от нее такие слова, бил челом к гетману, чтоб ее
к брату его до времени не посылать».
Важко сказати, що правда, а що вигадка в цій історії.
Документи безпристрасно зафіксували одне — невдовзі
Єфросинія у супроводі проводирів та охорони нарешті
прибула до Москви. Лише після цього Дорошенкові було
надано новий будинок, призначено грошове і продуктове
жалування.
Але не особисті справи домінували у листах засланця.
Вони пронизані безвихіддю, тугою за Україною, благан­
нями посприяти поверненню на батьківщину.
Однак обставини складалися не на користь Доро­
шенка. Спустошливим смерчем по Україні пронеслися
Чигиринські походи 1677 і 1678 років, під час яких був
знищений Чигирин, традиційна резиденція українських
гетьманів. Новий прихід до влади Ю. Хмельницького не
приніс спокою розтерзаному краю. Тут панували турки,
нищилися міста і села, забирались у ясир рештки міс­
цевої людності.
У жовтні 1679 року він одержав царський наказ про
призначення його воєводою у Великий Устюг. На це ко­
лишній гетьман відповів: «Великий государь обнадежил
меня своєю милостію, велел мне быть со всеми родствен­
никами в Соснице, а после приказал быть в Москву на
время. А как я видел царскія очи, и тогда премногою го-
сударскою милостію был обнадежен, указали мне жить в
Москве, двор мне дали, корм и питье. Буду бить челом
великому государю, чтоб меня на воеводство посылать не
изволил: у меня в малороссійских городах три брата роди­
мые и родственники: — как услышат, то не подумают, что
я отпущен на воєводство, а представится им, что я сослан
в ссылку, и будет оттого большое дурно на обеих сторонах
Днепра. Объявляю я об этом, зная тамошних народов
нравы. Яненко великому государю изменил, передался
Хмельниченку, и я не таю, что Яненко и Хмельниченко
мне родственники. В Соснице у меня было оставлено
много именія; из этого именія много взял гетман, много
распропало, а если царское величество отпустит меня на
воеводство, то и остальное все пропадет. И теперь я в
большом сомненіи, что из Сосницы и других городов от
сродников моих недель с шесть никакой ведомости ко мне
не было; а как я буду на таком дальном воеводстве, то и
подавно все от меня отступятся и писать ко мне не будут
за таким дальним разстоянием». Нам невідома реакція
царя на цю заяву. Але зрозуміло, що вона була негативною,
оскільки взимку Дорошенко був призначений воєводою у
Вятку (на цій посаді перебував до 1682 року). Після по­
вернення звідти він одержав у своє володіння село Яро-
полче Волоколамського повіту.
Відтоді П. Дорошенка було остаточно усунуто від ве­
ликої політики. Колишній гетьман займався власним гос­
подарством, виховував дітей, приймав знайомих і вів суворі
тяжби з навколишніми поміщиками. Разом з тим не забу­
вав він про земляків-українців, за яких клопотався перед
московськими урядовцями. Доживав він віку в оточенні
нової сім’ї. Овдовівши, одружився з Агафією Єропкіною,
в шлюбі з якою мав доньку Катерину та трьох синів —
Олександра, Олексія й Петра, а від попередніх двох шлюбів
мав дві доньки. Відомо, що Олексій та Петро виїхали
у 1710 році «для науки за море». Олександр одружився з
Парасковією Пушкіною, і його донька Катерина вийшла
заміж за генерал-поручика Олександра Загряжського (ро­
дича Григорія Потьомкіна). Внучкою її сина Івана була
славнозвісна Наталія Гончарова — дружина Олександра
Пушкіна. До речі, геніальний поет у 1833 році відвідав
могилу українського гетьмана.
Помер Петро Дорофійович Дорошенко 19 листопада
1698 року. Його було поховано на березі річки Лами під
правим крилом місцевої дерев’яної церкви Св. Парасковії.
З часом церква була розібрана, а над місцем поховання
зведена каплиця. Однак і після смерті прах гетьмана не
зазнав спокою. За свідченням очевидця, взимку 1887 року
було зроблено спробу пограбувати могилу. Під час слідства
витягнуті кістки покійного протягом двох місяців лежали
на верхньому могильному камені.
П. Дорошенко зійшов з арени як активний політичний
діяч ще у 1670-х роках. Своє фізичне життя він завершив
у 90-х роках буремного XVII століття у Московщині, да­
леко від рідної землі. Але основна ідея його — об’єднати
всі українські землі під однією гетьманською булавою у
незалежній державі — втрачена не була. Серед козацької
старшини знаходилися люди, які продовжували боротьбу
як проти царської Росії, так і шляхетської Польщі.