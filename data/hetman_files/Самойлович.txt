Іван Самійлович Самойлович
(р. н. невід. — 1690)
Гетьман Лівобережної України (1672—1687). Роки його
гетьманування позначені прагненням об'єднати під владою
московського царя Лівобережну Україну з Правобережною, у
зв ’язку з чим йому довелося вести боротьбу з П. Дорошенком
та М. Ханенком.
При ньому автономія України ще більше обмежувалась, Ук­
раїнська церква підпорядковувалась Московському патріар­
хові. Але відбувалось господарське піднесення, відродження
занепалого в умовах Руїни культурного життя.
Проте необмежене властолюбство, свавілля, користолюбство
та прагнення перетворити гетьманство на спадкову монархію
стали причинами падіння гетьмана І. Самойловича.
Державна та військова діяльність гетьмана Івана Са-
мійловича Самойловича (1672—1687) на Лівобережній Ук­
раїні вивчена мало і заслуговує на сучасне об’єктивне
висвітлення. В багатьох працях з історії України І. Самой­
лович згадується переважно в плані негативному, як деспот
і користолюбець. Але якщо глибоко та безсторонньо вник­
нути в джерела тих часів, то можна вивідати чимало фак­
тів, що характеризують діяльність цієї неординарної осо­
бистості з позитивного боку.
Іван Самойлович, рік народження якого залишився
невідомим, належав до духовного стану: син священика з
містечка Ходорів (тепер село Попільнянського району на
Житомирщині) на Волині. Він мав братів — Василя, Мар­
тина і Тимофія, які згодом стали священиками. Після
Національно-визвольної війни родина Самойловича пере­
селилася на Лівобережну Україну, де батько огримав па­
рафію в містечку Красний Колядин (за 24 версти від Ко­
нотопа) на Чернігівщині. Там і минула юність Івана. Він
здобув високу на той час освіту в Київському колегіумі,
виявив природні здібності до наук, мав ясний і практичний
розум, відзначався тямущістю і кмітливістю.
Але духовна кар’єра не приваблювала Івана Самойло-
вича, і він вступив на службу в козацьке військо Лівобе­
режної України. Молодий і освічений козак відразу ж став
писарем Красноколядинської сотні Чернігівського полку.
Там він і одружився з Марією Іванівною Голуб — дочкою
заможного мешканця Красного Колядина. Подружжя мало
трьох синів (Семена, Григорія і Якова) і двох дочок (Па­
раску й Анастасію).
Військова служба Івана Самойловича, завдяки освіті й
таланту, виявилася досить вдалою. За протекцією гене­
рального писаря Якова Гречаного Генеральна канцелярія
надала йому старшинське звання військового (значкового)
товариша. Незабаром козаки Веприцької сотні Гадяцько-
го полку обрали Івана Самойловича на посаду сотника.
Потім він сходив по старшинських службових щаблях у
лівобережному козацькому війську: займав посади наказ­
ного полковника Прилуцького полку, сотника Красноко­
лядинської сотні Чернігівського полку, полковника охот-
ницького кінного полку (1665), полкового осавула, судді
й наказного полковника Чернігівського полку (1668).
Коли у 1668 році гетьман Іван Брюховецький закликав
козаків до повстання проти засилля російських воєвод
на Лівобережній Україні, Іван Самойлович узяв активну
участь у цій акції. Після загибелі Івана Брюховецького й
відступу козацького війська Петра Дорошенка на Право­
бережжя Самойлович приєднався до наказного гетьмана
Дем’яна Многогрішного й дістав царське прощення за
участь у повстанні. Однак його подумами міцно оволоділа
ідея здійснити соборне об’єднання українських земель у
сильну й незалежну козацьку державу під гетьманською
владою.
6 березня 1669 року в Глухові відбулася елекційна ко­
зацька рада, на якій у присутності московського посоль­
ства на чолі з князем Григорієм Ромодановським гетьманом
Лівобережної України було обрано чернігівського полков­
ника Дем’яна Многогрішного (1669—1672). На цій же раді
новий гетьман запропонував обрати Івана Самойловича
генеральним суддею лівобережного козацького війська:
козаки й старшини проголосували за нього. Це був знак
високого довір’я і визнання заслуг серед козацтва.
В кінці квітня 1669 року Многогрішний відрядив до
Москви генерального судцю Івана Самойловича для за­
твердження урядом старшинської чолобитної, складеної у
вигляді Глухівських статей і прийнятої на козацькій раді
6 березня 1669 року в Глухові. Водночас український посол
привіз тривожне повідомлення про те, що гетьман Право­
бережної України Петро Дорошенко уклав договір з пред­
ставниками Туреччини про підданство козаків султанові.
Воно викликало гостру реакцію Москви.
Гетьманство Дем’яна Многогрішного тривало недов­
го — три роки. Виникла старшинська змова, яку підтри­
мали царські урядовці. Як зазначалось вище, серед змов­
ників був і генеральний суддя Іван Самойлович, який
користувався довірою гетьмана. Можливо, змовники до­
мовилися, що саме його вони висунуть на посаду гетьмана,
бо під час виборів на його особі особливо наполягав вата­
жок змовників Петро Забіла. Хай там як, а для генераль­
ного судді відкрився шлях до найвищого становища в ко­
зацькому війську і в адміністрації Лівобережної України.
У квітні 1672 року з Москви повернувся генеральний
писар Карпо Мокрієвич. Відразу ж у Батурині зібралася
попередня рада із значних козаків: генеральних старшин,
полковників, полкових старшин, військових (значкових)
товаришів і отаманів. На раді вирішено звернутися до Мос­
кви з проханням влаштувати вибори гетьмана без участі
простих козаків і поспільства (селян і міщан). Такий крок
старшина здійснила через побоювання повстання. Тут же
схвалили статті (умови), на яких учасники ради бажали
обрати нового гетьмана. Все це викладалося в старшинській
чолобитній на ім’я царя Олексія Михайловича. Старшини
намагалися обмежити самовладця гетьмана: правитель ко­
заків Лівобережної України в усіх питаннях зовнішньої і
внутрішньої політики повинен був радитися з ними, пова­
жати козацькі звичаї та військовий суд. Крім того, старши­
ни прагнули вжити заходів, щоб не допускати виступів
рядових козаків і поспільства, невдоволених старшинськи­
ми утисками. В Москву старшинську чолобитну повіз чер­
нігівський полковник Іван Лисенко.
Тільки-но усунули від гетьманства Дем’яна Многогріш­
ного, як булавою зажадав заволодіти відважний воїн, ко­
шовий отаман Запорозької Січі Іван Сірко. Коли про це
стало відомо Москві, царські урядовці, знаючи про вій­
ськові здібності та вплив на козаків кошового отамана,
відразу ж ужили заходів, щоб цього не допустити. До то­
го ж лівобережна старшина не бажала, щоб нею правив
гетьман, який користувався популярністю серед козацтва
і поспільства. Тут інтереси московських бояр і лівобереж­
них старшин співпали.
Коли 19 квітня 1672 року Іван Сірко з своїм зятем
Іваном Сербиним прямував до Курська для переговорів з
князем Ромодановським з приводу гетьманства, на нього
поблизу містечка Нові Санжари напав загін козаків пол­
тавського полковника Федора Жученка, давнього недруга
кошового отамана. Івана Сірка закували в кайдани й при­
везли до Батурина. Князь Ромодановський не лише не
захистив Івана Сірка, якого запросив до Курська, а й роз­
порядився відправити його в Москву, звідки того заслали
до Сибіру, в Тобольськ.
Про причини арешту 22 квітня 1672 року старшини
Іван Самойлович, Петро Забіла та Іван Домонтович, які
правили Лівобережною Україною до обрання нового геть­
мана, повідомили в Москву, нібито Іван Сірко з’явився на
лівий бік Дніпра «для підбурювання (читаємо у Дмитра
Яворницького) народу до бунту, а також для того, щоб
схилити Полтавський та Гадяцький полки на бік Ханенка»,
який користувався підтримкою Речі Посполитої. З ним
Іван Сірко підтримував дружні стосунки й разом воював
проти турків і татар. У такий спосіб старшина позбулася
небезпечного претендента на гетьманство в Лівобережній
Україні.
Старшинська рада для обрання гетьмана відбулася
17 червня 1672 року в Козачій Діброві, містечку, розташо­
ваному над річкою Красень неподалік Конотопа. Царський
уряд представляв боярин, князь і воєвода Григорій Ромо­
дановський. На раду прибули духовні особи — архієпископ
чернігівський Лазар Баранович і архімандрит Новгород-
Сіверського монастиря Михайло Лежайський. Для порядку
й охорони з Батурина викликано загін стрільців під керів­
ництвом Григорія Неєлова. Лівобережне козацтво представ­
ляли генеральні старшини, полковники, полкові старшини,
військові (значкові) товариші, отамани міст і сіл. Рядове
козацтво й поспільство про раду оповіщене не було.
На початку ради Ромодановський зачитав царську гра­
моту, яка дозволяла вибори гетьмана на умовах Глухівських
статей 1669 року. Архієпископ Лазар Баранович прочитав
молитву й освятив великі збори. Присутні висунули й
підтримали одного кандидата на гетьманство — генераль­
ного суддю Івана Самойловича. Переяславський полков­
ник Дмитрашко Райча і київський полковник Костянтин
Солонина підхопили його під руки й поставили на стіл.
Генеральний обозний Петро Забіла підніс Самойловичу
булаву, інші полковники покрили його прапором та огор­
нули бунчуком.
Розчулений високим довір’ям старшин, Іван Самойло-
вич виступив з короткою промовою: «Я гетьманського
уряду не бажаю, але ви за царським указом і за нашим
військовим правом і вольностями мене обрали, і мені вже
неможливо відмовлятися і не приймати... булави й прапо­
ра. Тільки я вам ось що оголошую: бути нам у підданстві
великого государя з усім Військом Запорозьким. Я буду
служити... віддано, без будь-яких хитань і зради й ніколи
не побажаю вчинити те, що вчиняли попередні гетьмани.
І ви, будучи зі мною, служіть віддано без будь-якого сум­
ніву, ніяким сварливим словам і спокусам не вірте, а три­
майте все за договірними статтями міцно і постійно». Іва­
ну Самойловичу на цю промову за себе і за всіх учасників
ради відповів генеральний обозний Петро Забіла: «Усі ми
готові служити великому государю у вічному підданстві:
на тому прийми від нас прапор, булаву і бунчук і стань
над нами гетьманом».
Тут же на раді в Козачій Діброві обрано кількох гене­
ральних старшин. Новий гетьман на уряди висував відда­
них йому людей з козацької старшини.
Після виборів гетьмана і старшин чернігівський ар­
хієпископ Лазар Баранович разом з архімандритом Нов-
город-Сіверського монастиря Михайлом Лежайським і
ніжинським протопопом Симеоном Адамовичем відслу­
жили молебень, а потім на чиновній книзі перед хрес­
том і Свангелієм привели до присяги гетьмана та но­
вообраних старшин.
На вимогу царського представника Ромодановського
гетьман і старшини підписали статті-умови, на підставі
яких обрано гетьмана. Гетьману на булаву царською грамо­
тою визначалася маєтність — місто Гадяч, а на утримання
артилерії — містечко Короп і Воронеж. Крім того, гетьману,
генеральним старшинам і полковникам Ромодановський
вручив царські подарунки — соболі, атласи і кармазинні
камки на одяг. Нагороди соболями отримали також ниж­
чі старшини - полкові осавули й писарі, канцеляристи та
духовні особи. На той час полковниками в десяти полках
Лівобережної України стали люди Івана Самойловича.
Наступного 1673 року на прохання козацтва Запоро­
зької Січі й короля Речі Посполитої царський уряд повер­
нув із заслання Івана Сірка. Час був тривожний і складний:
велике турецьке військо вторглося в Правобережну Украї­
ну і захопило Поділля з містом-фортецею Кам’янець-
Подільський і загрожувало дальшим наступом на Україну
і Річ Посполиту. Кошовий отаман Іван Сірко знову ак­
тивізував боротьбу запорожців проти турецьких і татарських
завойовників.
Відразу ж після обрання гетьманом Іван Самойлович
зіткнувся із складними проблемами внутрішнього й між­
народного життя України. У той час найскладніший вузол
державно-політичних суперечностей зав’язався на Право­
бережній Україні, на володіння якою відверто претенду­
вали три сусідні держави: Річ Посполита, Туреччина і
Росія. За умовами Андрусівського договору про перемир’я
з Росією (1667) Річ Посполита заволоділа Київщиною,
Поділлям і Волинню. Туреччина відвоювала в Речі Пос­
политої Поділля з фортецею Кам’янцем-Подільським і
закріпила там своє панування Бучацьким мирним догово­
ром, Поділля увійшло до складу регіменту Петра Доро­
шенка. Його ще в 1665 році (після зречення Павла Тетері)
проголосила гетьманом старшина правобережних коза­
цьких полків. Виношуючи плани поневолення всієї Украї­
ни, Туреччина, використовуючи для цієї мети авторитет і
амбіції Петра Дорошенка, уклала з ним договір. Тому уряд
Російської держави і гетьман Лівобережної України Іван
Самойлович вживали запобіжних заходів проти турецької
агресії.
Російська держава також претендувала на володіння
Правобережною Україною: боярину, воєводі і намісникові
білгородському, князю Григорію Ромодановському і лі­
вобережному гетьманові Івану Самойловичу з Москви
надійшло доручення схиляти правобережного гетьмана
Петра Дорошенка під царську протекцію. Про це ж уже
велися переговори з другим гетьманом Михайлом Ханен-
ком. Окрім того, переговори велися з правобережними
полковниками і без відома гетьманів. Для вирішення цієї
вельми важливої справи було вирішено влаштувати вій­
ськовий похід козацьких полків і російських стрільців на
правий бік Дніпра, щоб силою зброї примусити старшину
і козаків до покори Російській державі та гетьману Самой-
ловичу.
За порадою архімандрита Печерського монастиря Іно-
кентія Гізеля київський воєвода направив у Чигирин для
переговорів з гетьманом Петром Дорошенком ієромонаха
Серапіона Палчовського. Переговори відбулися 4 вересня
1673 року. На пропозицію ієромонаха перейти під мос­
ковську протекцію і регімент гетьмана Івана Самойловича
Дорошенко (читаємо в Миколи Костомарова) відповів:
«Хай Самойлович не хвалиться, що він був таким козаком,
як я — від прадідів козак! Хіба він бачив запорозькі річки
і море? Де він бував? До чого придивився? З якими госу­
дарями про війну і мир добрим звичаєм перемовляв? Чи
зуміє він що треба для царської величності почати? Хай
покаже: коли все знає і може добре діло вести, я йому
уступлю і низько вклонюся за те, що зніме з мене тягар
гетьманського чину. Але знає Бог і люди: не давній він
козак. Хіба проходив він усі військові чини, від малого до
великого? Я так багато разів був полковником і всі стар­
шинські чини пройшов! Хай царська величність сам роз­
судить, що це буде, коли під царською рукою знаходити­
муться разом два гетьмани! Я його не люблю, а він мене
не любить, — і почнеться у нас в Україні діятися таке ж,
як діється в Польщі, де два гетьмани вічно між собою
сваряться».
У Чигирині Серапіон Палчовський відвідав митропо­
лита Київського і Галицького Йосипа Тукальського, який
підтримував Дорошенка. Туди ж з’явився і гетьман: він
висловив думку, що настав сприятливий час Російській
державі воювати проти Туреччини, поки вона не підкори­
ла Річ Посполиту й не розпочала наступ великими силами
на Україну. Посланець київського воєводи не одержав від
Дорошенка якихось письмових зобов’язань, а склав до­
кладний звіт, який відправлено до Москви.
З Москви надійшла царська грамота гетьману Петру
Дорошенку з новою пропозицією відступити від союзу
з Туреччиною й перейти під протекцію Російської держа­
ви. Дорошенку було обіцяно, що Київ і Правобережна
Україна не будуть віддані Речі Посполитій; він залишить­
ся гетьманом на правому боці Дніпра, а Лівобережжя —
під управлінням Івана Самойловича. З цими пропозиція­
ми Палчовський вдруге з’явився в Чигирині. Гетьман дав
згоду.
Зі свого боку, лівобережний гетьман Самойлович не
бажав, щоб Дорошенко залишався гетьманом Правобе­
режної України, і наполягав на військовому поході на
правий берег Дніпра, щоб примусити і Дорошенка, і Ха-
ненка зректися гетьманства, а їхні козацькі полки взяти
під свій регімент. Зрештою в кінці листопада 1673 року з
Москви надійшов царський указ воєводі Ромодановському
і гетьману Самойловичу з полками стрільців і козаків ру­
шати в похід на Правобережжя.
Похід розпочався в кінці січня 1674 року. Правобереж­
ні козацькі полки майже не чинили опору: здалися гарні­
зони Канева, Черкас, Корсуня, Богуслава, Лисинки, Мо-
шен та інших міст. Вони присягнули Російській державі.
Не вдалася лише спроба заволодіти Чигирином, де були
зосереджені значні військові сили гетьмана Петра Доро­
шенка. Майже всі його полки перейшли на бік Івана Са­
мойловича й склали присягу. Петро Дорошенко не здався
і присягати відмовився. Тоді ж Михайло Ханенко дав зго­
ду зректися гетьманства й віддати булаву. До середини
березня 1674 року похід закінчився, полки стрільців і лі­
вобережних козаків повернулися до Переяслава на лівий
берег Дніпра. Туди ж на раду були запрошені представни­
ки старшини і козаків полків Правобережної України для
обрання гетьмана замість Михайла Ханенка і Петра Доро­
шенка.
Виборча рада відбулася 17 березня 1674 року на голов­
ній площі Переяслава. На ній були присутні чотири
задніпровські старшини та полковники сімох правобереж­
них полків.
На запрошення воєводи Григорія Ромодановського і
гетьмана Івана Самойловича на Переяславську раду з’я­
вився гетьман Михайло Ханенко і перед нею поклав клей-
ноди — булаву і бунчук, надані йому королем Речі Пос­
политої. Воєвода оголосив царський указ про вибори
нового гетьмана над правобережними полками. У виборах
взяла участь лише старшина цих семи полків.
Учасники ради одностайно підтримали пропозицію ге­
нерального обозного й звернулися до Івана Самойловича,
щоб той став гетьманом і на Правобережній Україні. Вони
мотивували це тим, що населення там через правління
багатьох гетьманів зубожіло, а край за Дніпром став ареною
міжусобної кривавої боротьби, ворожих нашесть з Криму,
Туреччини й Польщі. Спочатку Самойлович відмовлявся
від гетьманства, але його взяли старшини і полковники
під руки й поставили на лаву, накрили бунчуком і дали в
руки булаву, що колись належала Михайлові Ханенку. Так
Іван Самойлович став гетьманом Лівобережної і Правобе­
режної України, які об’єднувалися під його владою в один
державний союз.
На Переяславській раді були зачитані й схвалені стат­
ті, складені в Москві. Вони визначали державний статус
Правобережної України, яка відтоді оголошувалась під­
владною Російській державі. Остання зобов’язувалась за­
хищати населення краю від іноземних завойовників. Реєстр
правобережного козацького війська повинен був мати
20 тисяч козаків. Населення мусило за рахунок податків
утримувати це військо й виконувати повинності на користь
держави і власників маєтків. Козаки зберігали свої давні
привілеї. Генеральні старшини, полковники, сотники та
інші «чиновні люди» Війська Запорозького з правого бе­
рега Дніпра присягали й підписували ці статті.
Після Переяславської ради з’явився Іван Мазепа —
посланець гетьмана Петра Дорошенка з листом, у якому
Дорошенко виявляв готовність вести переговори з воєво­
дою і гетьманом про перехід на царську службу за умови,
що козацтву не будуть порушені стародавні права і воль-
ності. Недовіряючи царським милостям, Петро Дорошен­
ко ще два роки не зрікався гетьманства й перебував у своїй
резиденції — Чигирині.
Григорій Ромодановський і гетьман Іван Самойлович
готували сили для нового походу на Правобережжя, щоб
примусити Дорошенка до покори.
Переяславська рада і об’єднання Правобережної Ук­
раїни з Лівобережною під управлінням гетьмана Івана
Самойловича, проголошення протекторату і заступництва
Російської держави спричинилися до того, що на Право­
бережжя вторглися війська Речі Посполитої. Польське
військо захопило Вінницю, чимало міст і сіл Забужжя
і Подністров’я. Про ці події гетьман Іван Самойлович
повідомив у Москву, звідки надійшов царський указ ви­
магати від польського командування виведення війська
з території, оголошеної підвладною Російській державі.
Услід за польськими військами на Правобережжя по­
сунули турецькі й татарські орди. В Ладижині турки взяли
в облогу охотницький полк на чолі з полковником Андрієм
Мурашком, якого відрядив туди гетьман Іван Самойлович.
Козаки героїчно стояли супроти значних ворожих сил,
якими командував сам візир. Але не витримали й здалися:
турки скарали Мурашка на смерть, а козаків забрали в
полон і відправили на галери. Турецькі завойовники зруй­
нували міста-фортеці Тульчин, Умань, Тростянець, Бер-
шадь та інші. Правобережна Україна підпливала козацькою
кров’ю. Гетьман Петро Дорошенко не зміг ні зупинити
вороже нашестя, ні захистити правобережне населення від
наруги лютих ворогів.
У липні 1674 року російські стрільці під командуванням
воєводи князя Ромодановського перейшли на правий бік
Дніпра з наміром примусити Петра Дорошенка здатися.
23 липня російське та козацьке війська взяли в облогу
Чигирин. Безрезультатно облога тривала до 10 серпня.
Почувши про наближення татарської орди на чолі з крим­
ським ханом, воєвода і гетьман припинили облогу і відве­
ли свої війська до Черкас, а звідти на Лівобережжя. Услід
за ними відступали тисячі міщан і селян, рятуючись від
ворожого нашестя.
Спустошивши, пограбувавши й заливши кров’ю Пра­
вобережну Україну, турецькі орди повернулися за Дністер.
Вони залишили напризволяще свого колишнього союзни­
ка гетьмана Петра Дорошенка, від якого відцуралися його
полковники й козаки, а також і все населення, яке про­
довжувало переходити на лівий берег Дніпра й шукало
притулку в полках гетьмана Івана Самойловича. В цих
умовах становище і гетьмана Петра Дорошенка стало без­
надійним. Восени 1675 року він звернувся до кошового
отамана Запорозької Січі Івана Сірка з обіцянкою, що
складе своє гетьманство перед січовим товариством і перед
ним присягне. Гетьман Іван Самойлович, який не вірив у
щирість Петра Дорошенка, домагався, щоб Петро Доро­
шенко зрікся гетьманства і залишив Правобережжя на­
завжди. Його підтримував Ромодановський, який посилав
гінців у Чигирин і вимагав від Дорошенка приїхати на
Лівобережжя, присягнути і передати гетьманство Івану
Самойловичу.
Зрештою з Москви надійшов указ воєводі князю Гри­
горію Ромодановському і гетьману Івану Самойловичу з
своїми військами перейти Дніпро, щоб силою зброї при­
мусити Петра Дорошенка зректися гетьманства. 15 серпня
1676 року п’ятнадцять тисяч ратних людей під команду­
ванням воєводи Григорія Косагова і козацьке військо на
чолі з генеральним бунчужним Леонтієм Полуботком на­
близилися до Дніпра неподалік міста Крилова. Крім того,
гетьман надіслав листа в Запорозьку Січ кошовому отама­
ну Івану Сірку з вимогою пристати до його війська. Однак
Сірко відмовився і переконував гетьмана не втручатися в
справи Правобережжя. Про це Самойлович повідомив Ма­
лоросійський приказ.
Російське і козацьке війська переправилися через Дніп­
ро, зайняли міста Черкаси, Жаботин, Суботів, Медведівку,
а згодом підійшли до Чигирина. Воєвода Григорій Косагов
і генеральний бунчужний Леонтій Полуботок, які команду­
вали передовим військом, звернулися до Дорошенка з про­
позицією припинити опір і скласти гетьманство. Гетьман,
після роздумів, погодився та потім через своїх представни­
ків лише поставив умову, щоб була збережена в недотор­
канності його особа й майно, права і вольності старшин і
поспільства, яке проживало на території, підвладній гетьма­
ну. Ромодановський та Самойлович дали на це згоду.
19 жовтня 1676 року Дорошенко в супроводі старшин
і духовенства прибув до Градизька, де знаходився головний
стан російських і козацьких військ, оголосив про складен­
ня з себе повноважень гетьмана, передав клейноди Івану
Самойловичу: булаву, бунчук, прапори, дванадцять гармат,
і присягнув Російській державі. До присяги також приве­
дено старшин, козаків та місцеве населення.
Від часу зречення гетьмана Петра Дорошенка відбуло­
ся об’єднання Лівобережної і Правобережної України під
гетьманством Івана Самойловича, прихильника соборної
Української держави. Він також звертався до Москви з
пропозицією, щоб до його регіменту приєднати і Слобід­
ську Україну, але згоди на це не отримав.
Тим часом над Україною знову скупчувалися чорні
хмари — спустошливе вторгнення турецьких і татарських
орд. Здобувши перемоги над польським військом і закрі­
пивши свою владу над Поділлям за умовами Журавнев-
ського мирного договору з Річчю Посполитою (17 жовтня
1676 року), Туреччина мала намір відвоювати всю Право­
бережну Україну й перетворити її на васальне князівство,
яке б очолив Ю. Хмельницький.
У цей час найяскравіше визначилися розпорядливість
і військові здібності Івана Самойловича. Він ужив заходів
для зміцнення фортеці в Чигирині, проти якого замислю­
вався похід турецьких і татарських орд: відправив туди
чотири з половиною тисячі виборних козаків Ніжинсько­
го, Стародубського, Київського, Чернігівського і Прилу­
цького полків, а також постачав туди зброю, боєприпаси,
артилерію, продовольство. До Чигирина прибуло кілька
тисяч російських стрільців під командуванням генерал-
майора Афанасія Тауерніхта. Козаки укріпили нижнє міс­
то, а стрільці — верхнє. Зміцнювалась також оборона Киє­
ва, що його ворог мав намір захопити услід за Чигирином.
Усі правобережні й лівобережні козацькі полки приведено
до бойової готовності.
На Правобережну Україну вторглось 60-тисячне вій­
сько турків і татар під командуванням Ібрагім-паші. Він
запевнив султана, що швидко візьме Чигирин і Київ. Разом
з ворожим військом прибув і Юрій Хмельницький, але ще
не зібрав навколо себе скільки-небудь значних сил. Про­
тягом 3—27 серпня 1677 року турки й татари тримали в
облозі Чигирин, нещадно обстрілювали його з гармат,
вдавалися до приступів і підкопів під фортечні мури. Але
мужні захисники міста героїчно оборонялися й завдавали
ворогові відчутних втрат. На допомогу їм поспішало росій­
ське військо під командуванням Ромодановського і коза­
цьке на чолі з гетьманом Самойловичем. Дізнавшись про
їх переправу через Дніпро, турки і татари зняли облогу
Чигирина й спішно відступили. 29 серпня воєвода і гетьман
прибули до Чигирина. Фортеця була значно пошкоджена,
а місто частково зруйновано і подекуди спалено. Залишив­
ши гарнізон у Чигирині, вони відвели свої війська на лівий
берег Дніпра. І хоча перший Чигиринський похід не дав
успіху Туреччині, але султан уперто вимагав від своїх під­
леглих воєначальників-пашів будь-що завоювати це місто.
Загроза нового нашестя турків і татар стала цілком реаль­
ною. Гетьман Іван Самойлович наполіг на тому, щоб від­
будувати фортецю в Чигирині й зміцнити його гарнізон.
Царський уряд підтримав його, зваживши на розумні й
рішучі пропозиції гетьмана.
Для збільшення коштів на утримання охотницького
(найманого) козацького війська в Україні генеральна і
полкова старшина постановила ввести оренди (віддачу на
відкуп) на продаж вина, дьогтю і тютюну у визначений
термін — один рік. Гетьман представив цю постанову в
Москву, і царський уряд її затвердив. Ці оренди далися
взнаки: козаки й посполиті висловлювали невдоволення
відкупами, що непомірно підвищували ціни на широко
вживані українцями товари.
Підготовкою Чигирина до оборони керували воєвода
Іван Іванович Ржевський та інженер-генерал Патрик Гор-
дон, які прибули туди в кінці квітня 1678 року. Під їхнім
командуванням було 5520 стрільців, які збудували у верх­
ньому місті багато бастіонів, равелінів, валів, шанців та
інших укріплень. У нижнє місто Самойлович відрядив
більш ніж шість тисяч козаків Гадяцького, Ніжинського і
Лубенського полків, над якими поставив начальником
наказного гетьмана Павла Животовського, одного із тала­
новитих і хоробрих старшин. Завдяки старанням Самой-
ловича до Чигирина завезено 81 гармату, 3600 ядер, 
бомб, 1200 ручних гранат, багато пороху і куль, 20 тисяч
четвертей хліба, інших продуктів харчування гарнізону.
Для відсічі ворожих сил навесні 1678 року прибула на
Лівобережну Україну сімдесятитисячна російська армія під
командуванням Григорія Ромодановського. Козацькі сили,
очолювані Іваном Самойловичем, складали п’ятдесят ти­
сяч чоловік. У червні 1678 року поблизу полтавської Лох-
виці в урочищі Артополоті над Сулою це величезне військо
об’єдналося й вирушило в похід до Дніпра.
В середині червня 1678 року турецька армія під коман­
дуванням великого візира Асан-Мустафи-паші переправи­
лася через Дунай і попрямувала до Чорного лісу, де до неї
приєдналися кримські татари на чолі з ханом Мурад-
Гіреєм. Об’єднані сили налічували близько двохсот тисяч
воїнів і мали понад двісті гармат, великі запаси пороху,
ядер, бомб. Разом з турками був і князь Юрій Хмель­
ницький.
Турецькі й татарські орди знову, як і рік тому, обсту­
пили Чигирин, гарнізон якого складався з дванадцяти
тисяч російських стрільців і українських козаків. З 8 лип­
ня по 12 серпня тривала облога фортеці: вороги щоденно
штурмували її, влаштовували мінні підкопи, наближалися
до мурів земляними шанцями і траншеями, безперервно
обстрілювали місто з сотень гармат. День і ніч у фортеці
палали пожежі, які нищили будівлі й дерев’яні укріплення.
Там було справжнє пекло. Але стрільці й козаки стояли
твердо й непохитно. Втрати нападників і захисників були
неймовірними. В бою загинув воєвода Іван Ржевський, і
на його місце став інженер-генерал Патрик Гордон. Фор­
теця благала допомоги від головних сил російської і коза­
цької армії.
Тим часом об’єднана 120-тисячна армія Ромоданов-
ського та Самойловича 10 липня 1678 року перейшла Дніп­
ро й розгорнулася в бойовий порядок, спорудивши укріп­
лений табір на Бужинському полі. Туди з-під Чигирина
великий візир Асан-Мустафа-паша привів головні турець­
кі сили, а кримський хан Мурад-Гірей — татарську орду.
Протягом 13—28 липня на Бужинському полі тривала
кровопролитна битва. Велику відвагу виявляли російські
стрільці. Війська під командуванням Івана Самойловича
завдавали сильних ударів по флангах турецької армади.
Зрештою турки, зазнавши чималих людських втрат і ки­
нувши двадцять вісім гармат, почали відступати до Чи­
гирина.
Але починаючи з 6 серпня турки посилили гарматний
обстріл Чигирина й намагалися будь-що взяти фортецю
штурмом. Чигирин палав, однак стояв незборимий. 11 сер­
пня вороги висадили в повітря оборонну стіну й через
великий пролом увірвалися в нижнє місто. Козаки відсту­
пили до замку у верхньому місті. Уночі проти 12 серпня
воєвода Ромодановський дав наказ уцілілим захисникам
підпалити замок і залишити Чигирин. Генерал Патрик
Гордон пробився з ними до військового табору. Коли тур­
ки кинулися грабувати фортецю, там вибухнув пороховий
погріб — загинуло близько п’яти тисяч ворогів. Це був
останній салют героїчним оборонцям Чигирина.
А в цей тривожний час для України на прохання гетьма­
на Івана Самойловича кошовий отаман Запорозької Січі
Іван Сірко повів своє військо на комунікації турків і татар.
Поблизу фортеці Кизикермена на Дніпрі запорожці зни­
щили п’ятдесят транспортних суден, що везли військові
припаси турецькій армії. На Південному Бузі вони спали­
ли мости, знищили кілька річкових транспортів і обозів у
степах, перервавши, таким чином, зв’язок армії великого
візира з Туреччиною. Ці дії запорожців викликали паніку
серед турецьких загарбників і допомогли головним силам
Ромодановського та Самойловича подолати їх під Чиги­
рином.
Після запеклої битви російські й українські полки
відійшли від Чигирина до свого старого укріпленого табо­
ру на Бужинському полі поблизу переправи через Дніпро.
Туди знову підступили головні турецькі й татарські сили.
Друга Бужинська битва тривала протягом 14—18 серпня.
Обидві сторони зазнали відчутних втрат. В останній день
російське й українське військо перейшло в рішучий наступ
і завдало поразки своєму противникові. Турецькі й та­
тарські орди відступили на правий берег Тясмину; звідти
турки рушили в бік Дунаю, а татари попрямували в Крим.
В цьому поході вони втратили 36 тисяч воїнів.
Нашестя турецьких і татарських орд у 1677—1678 роках
в Україну загрожувало поневоленням українського народу.
Безперечно, гетьман Іван Самойлович це глибоко розумів,
а тому виявив державну мудрість, розпорядливість, дале­
коглядність і вміння організувати козацтво й усе поспіль­
ство для військової відсічі ворогам. Він справив значний
вплив на діяльність російського воєводи Ромодановського
і нерідко самостійно вирішував складні питання оборони
України. Українському гетьманові не бракувало розуму й
винахідливості у війні з Туреччиною і Кримським хан­
ством. Заслуга гетьмана Івана Самойловича полягала в тому,
що він зумів зібрати козацькі сили, в тому числі й Запо­
розької Січі, і спільно зі своїми російськими союзниками
завдав поразки турецьким і татарським завойовникам, від­
вернувши небезпеку, що нависла над Україною. В облозі
Чигирина і битвах на Бужинському полі ворожа потуга
зазнала таких втрат, що в наступні десятиріччя Туреччина
вже не змогла вдатися до таких масштабних акцій проти
України.
Щоб позбавити Юрія Хмельницького підтримки, а та­
кож засобів для утримання турецьких залог, гетьман Іван
Самойлович за згодою старшин і царських урядовців вдав­
ся до жорстокої акції на Правобережжі. На правому боці
Дніпра було знищено багато міст і сіл, а їх населення пе­
реведено на Лівобережжя. У лютому 1679 року гетьман
призначив свого старшого сина Семена Самойловича на­
казним гетьманом над козацьким військом і відрядив його
на правий бік Дніпра для виконання «великого згону»
населення. Під його командуванням були значні сили —
Переяславський, Київський, Ніжинський, Прилуцький і
Лубенський полки, компанійський і кінний охотницькі
полки. Разом з ними діяла інша військова група — Гадя-
цький полк і російські ратники Григорія Косагова. Про­
тягом лютого-березня ці війська захопили Ржищів, Канів,
Корсунь, Драбовець, Старобор’я, Мошни, Жаботин, Чер­
каси та інші міста і насильно переселили жителів на Ліво­
бережжя. Звичайно, ці дії гетьмана не принесли йому сла­
ви, народ проклинав його за позбавлення жител, худоби
та майна. Знедолених людей гнали на Лівобережжя й там
розміщали в полках, але місця не вистачало, бо зігнаних
зібралося понад двадцять тисяч сімей. У Самойловича
з’явилася ідея поселити їх на землях Слобідської України,
яку треба було приєднати до його гетьманського регімен-
ту. Для втілення такої ідеї він відрядив до Москви спе­
ціальне посольство, якому доручалися переговори в Ма­
лоросійському приказі.
До Москви поїхали посланці гетьмана значковий вій­
ськовий товариш Іван Мазепа і небіж, гадяцький полков­
ник Михайло Самойлович. їх у Малоросійському приказі
прийняв боярин Василь Волконський. Переговори вияви­
лися марними, бо пропозиція гетьмана Самойловича про
поселення правобережних жителів на Слобожанщині й
переведення слобідських козацьких полків під його управ­
ління була рішуче відхилена. Царський уряд зобов’язав
його розселити людей у полках Лівобережної України. Ідею
об’єднання українських земель під владою гетьмана тоді
також не було здійснено.
У жовтні 1680 року до Криму прибуло повноважне по­
сольство Російської держави для переговорів з Туреччиною
і Кримським ханством про укладення миру. Перед цим
посольство відвідало Батурин і провело переговори з Са-
мойловичем про умови майбутнього миру. З січня 1681 року
був укладений Бахчисарайський мирний договір, який при­
пинив війну, що тривала вже четвертий рік. За його умова­
ми кордон між Російською державою і Туреччиною проля­
гав уздовж Дніпра. Правобережну Україну було втрачено.
9 Усі гетьмани України
1683 року в Європі відбулася важлива подія: об'єднані
війська Польщі, Австрії, Німеччини та інших країн під
проводом польського короля й полководця Яна Собєського
у Віденській битві вщент розгромили турецькі орди й цим
надовго припинили їх просування в ці країни. Поль­
ський уряд розпочав переговори з Російською державою
про укладення договору, спрямованого проти Туреччини
й Кримського ханства.
У жовтні 1684 року з Москви до Батурина для перего­
ворів з гетьманом Іваном Самойловичем з приводу про­
позицій Речі Посполитої прибув думний дяк Омелян Ук-
раїнцев. Гетьман відраджував вступати в союз з поляками,
які відвоювали Правобережну Україну і намагалися закрі­
пити своє становище при допомозі військових сил Росій­
ської держави. Гетьмана підтримував і луцький єпископ
князь Гедеон Четвертинський, який перейшов на Лівобе­
режну Україну, бо на Правобережжі зазнавав гоніння від
католиків; там його примушували перейти в унію. На по­
чатку 1685 року Іван Самойлович відрядив до Москви
свого посланця Василя Кочубея, який знову підтвердив
гетьманську позицію щодо взаємовідносин з Річчю Пос­
политою, що претендувала на українські землі й утиску­
вала православну церкву на Правобережжі.
1685 рік приготував гетьману Івану Самойловичу тяж­
кі сімейні втрати. 20 березня померла його старша дочка
Параска, яка була дружиною київського воєводи боярина
Федора Шереметєва. Минуло лише два місяці після цієї
сумної події, і нове нещастя спіткало гетьманську сім’ю —
19 травня раптово помер його старший син Семен, старо-
дубський полковник (1680—1685). Гетьман болісно пере­
живав ці непоправні втрати.
За часів гетьманства Самойловича втратила свою авто­
кефальність (незалежність) Українська православна церк­
ва, ієрархія якої була висвячена єрусалимським патріархом
Феофаном 1620 року. Восени 1684 року Московський пат­
ріарх звернувся до гетьмана з пропозицією обрати Київ­
ського митрополита, який би дав згоду, щоб Київська
митрополія була залежна не від константинопольського, а
від Московського патріарха. На цю посаду гетьман радив
обрати луцького єпископа князя Гедеона Четвертинського
(небіж єпископа Юрій Четвертинський був зятем Самой­
ловича — чоловіком його молодшої дочки Анастасії). Ви­
бори відбулися в Києві у день Петра і Павла — 29 червня
1685 року в храмі Св. Софії. Окрім духовенства, на вибори
прибули гетьманські посланці — генеральний осавул Іван
Мазепа і полковники: чернігівський — Василь Борков-
ський, ніжинський — Яків Жураховський, переяслав­
ський — Леонтій Полуботок і київський — Григорій
Коровченко. Як і передбачалося, митрополитом обрано
Гедеона Четвертинського.
20 липня 1685 року Самойлович надіслав патріарху
Московському і всія Русі Йоакиму, царям Івану і Петру
Олексійовичам листи з повідомленням про церковний со­
бор у Києві та вибори митрополита Гедеона Четвертин­
ського і прохання затвердити «права і вольності духовного
чину» в Україні. Царська грамота підтверджувала всі при­
вілеї Київської митрополії. Посвячення Гедеона Четвер­
тинського в сан митрополита Київського відбулося 8 лис­
топада 1685 року в московському Успенському соборі
в присутності вищого духовенства і царів. Того ж дня у
Константинополь було відправлено посольство на чолі
з дяком Микитою Алексєєвим та полковником Іваном
Лисицею з грамотами до патріарха Діонісія і проханням
визнати підпорядкування Київської митрополії Москов­
ському патріархові. Патріарх спочатку відтягував своє рі­
шення, але під впливом великого візира Туреччини дав
згоду і на початку 1686 року розіслав соборну грамоту із
закликом до всіх віруючих і священнослужителів Київської
митрополії визнати Гедеона митрополитом і підкоритися
його авторитетові духовного пастиря. Таким чином, Київ­
ська митрополія канонічно увійшла до Московського пат­
ріархату. Ця залежність тривала понад три сотні років.
Царський уряд і в 1685 році продовжував консультува­
тися з гетьманом Іваном Самойловичем з приводу під-
готовлюваного союзного договору Російської держави з
Річчю Посполитою. Але при цьому поступово наростали
певні суперечності між політикою гетьмана України і
російськими можновладцями. Представники Російської
держави, знехтувавши порадами гетьмана щодо взаємовід­
носин з Річчю Посполитою, уклали з нею 21 квітня 1686 ро­
ку Московський договір про «вічний мир», за умовами
якого ці держави вступали у воєнний союз проти Туреч­
чини і Кримського ханства, а також підтверджували вже
існуючий поділ між ними України й встановлення держав­
ці* 
ного кордону по Дніпру. Гетьман Іван Самойлович цілком
справедливо вбачав у цьому шкоду інтересам українського
народу і відверто висловлював невдоволення цим догово­
ром, який роз’єднував Україну.
Треба зауважити, що гетьман Самойлович чимало ува­
ги приділяв економічному розвитку Лівобережної України,
нагороджував маєтками старшин і духовенство, намагав­
ся налагодити судово-адміністративну владу, не дозволяв
власникам маєтків надмірно визискувати селян і міщан.
Водночас Самойлович дбав про забезпечення суспільного
становища і добробуту своїх синів, які служили в коза­
цькому війську. Старшого сина Семена він поставив ста-
родубським полковником і надав у володіння троє сіл і
кілька млинів на річці Ворі. Після його смерті стародуб-
ським полковником став молодший син Яків. Середній
син Григорій отримав посаду чернігівського полковника,
а також значні маєтності — містечко Любеч та близько
півсотні сіл і хуторів на Лівобережжі. Сини вели госпо­
дарство й мали від нього значні прибутки. Царський уряд
не перечив роздачі гетьманом посад і маєтків його синам,
хоча серед старшини виникало незадоволення за таку са­
мовладність.
Сам гетьман також мав значні маєтності: у його во­
лодінні було місто Гадяч, надане за булаву, чотирнадцять
сіл, вісім млинів на різних річках (Буді, Білиці, Свисі,
Івоті), а також винокурні, рудні, поташні буди, селітряні
майдани. Вироблену горілку й селітру він возив на продаж
у Москву. Загалом Іван Самойлович мав порівняно вели­
ке господарство. Як і багато інших старшин, він був бага­
тою людиною. Але при цьому несправедливо звинувачу­
вати його в жадібності й прагненні захопити чужі маєтки,
присвоювати чужі землі чи якусь іншу власність. Як лю­
дина віруюча, Іван Самойлович був відомий щирою при­
хильністю до православної церкви, котрій допомагав ма­
теріально. У Глухові на його кошти споруджено кам’яну
Успенську церкву. На кошти гетьмана в Густинському
монастирі (поблизу Прилук на Чернігівщині) у 1672—
1676 роках в стилі українського бароко збудована головна
Троїцька церква. За завданням Київської археографічної
комісії Тарас Шевченко в 1846 році відвідав Густинський
монастир і знайшов на стіні цієї церкви портрет гетьмана
Івана Самойловича як «ктитора».
Після укладення Московського трактату про «вічний
мир» з Річчю Посполитою Російська держава почала го­
туватися до війни проти Туреччини і Кримського ханства.
Царський уряд розіслав грамоти гетьману Івану Самойло-
вичу та кошовому отаману Запорозької Січі з повідомлен­
ням про наступний похід російських і козацьких військ на
Кримське ханство, орди яких, порушуючи умови Бахчи­
сарайського мирного договору, продовжували руйнівні на­
шестя на південні землі Росії, України і Речі Посполитої.
На початку грудня 1686 року воєвода Григорій Косагов
прибув на Запорожжя, щоб зробити фортецю Кам’яний
Затон базою бойових дій проти кримських татар і турків
у нижньому Подніпров’ї.
Іван Самойлович не бажав цієї війни і намагався відра­
дити Москву від ризикованої акції, схилити до мирних
переговорів з Кримом. Коли ж його поради не прийняли,
він почав готувати козацьке військо до походу, пропонував
рушити на Крим велике військо ранньою весною, щоб уже
були трави для годівлі десятків тисяч коней. На початку
квітня 1687 року в Батурин надійшла царська грамота з
наказом піднімати українське козацтво в похід проти
Кримського ханства, а вже в кінці квітня Самойлович
вирушив через Гадяч і Полтаву збирати козацькі полки.
Під його командуванням зібралося п’ятдесятитисячне ко­
зацьке військо, тобто усі десять полків. Могутня сила, на
той час добре озброєна і навчена військовій справі.
На Лівобережну Україну прибуло російське військо —
близько сотні тисяч ратників, головнокомандуючим яко­
го був фаворит царівни Софії Олексіївни, боярин і князь
Василь Голіцин. З ним були найближчі його помічни­
ки — генерали Аггей Шепелєв і Патрик Гордон. Остан­
ній відзначився в обороні Чигирина (1677—1678) знан­
ням військової справи, хоробрістю та розпорядливістю,
і в цьому поході Гордон продовжував вести свій щоден­
ник, який став одним із джерел історії війни з Крим­
ським ханством.
Про масштаби й могутність військ, які рушили на
Крим, свідчить те, що обоз лише російського війська скла­
дався з двадцяти тисяч возів. Наприкінці травня 1687 року
російське й козацьке війська об’єдналися в межиріччі
Орелі та Самари й рушили на південь, досягли річки
Кінські Води й далі просувалися степом у напрямку Пе­
рекопу. Того року навесні не було дощів, висохли трави в
Дикому полі і навіть у Великім Лузі понад Дніпром. Це
ускладнювало похід такої маси військ. До того ж крим­
ські татари вдалися до випробуваного засобу: вони під­
палили степи Запорожжя на величезній площі. Рухатися
випаленим степом людям і коням було надзвичайно важ­
ко. У гетьмана Івана Самойловича загострилась хвороба
очей. Люди і коні задихалися в диму і кіптяві, що розно­
силася вітром. А до Перекопу ще залишалася майже сотня
верст.
18 липня 1687 року об’єднане військо зупинилося біля
річки Карачакрак. Воєначальники зібралися на військову
раду в головнокомандуючого Голіцина. Більшість вислов­
лювалася за припинення походу й повернення війська на
Лівобережжя. Рада ухвалила Кримський похід припинити,
але відправити значні сили в район Запорозької Січі, де
перебували ратники Григорія Косагова, і чинити військо­
вий промисел проти фортеці Кизикермен над Дніпром.
Туди рушило двадцять тисяч ратників під командуванням
воєводи Леонтія Неплюєва і вісім козацьких полків (Чер­
нігівський, Прилуцький, Переяславський і Миргород­
ський, два кінних і два піших охотницьких полки) під
загальним командуванням наказного гетьмана Григорія
Самойловича. Гетьман Іван Самойлович наказав кошово­
му отаману Григорію Сагайдачному з запорожцями також
приєднатися до цього війська і діяти спільно проти та­
тарських орд та їх фортець у нижній течії Дніпра.
Це, мабуть, були останні розпорядження гетьмана Іва­
на Самойловича, проти якого поступово наростало невдо­
волення серед старшин і козацтва. Невдоволення посили­
лося у зв’язку зі збільшенням податкового тягаря під час
першого Кримського походу, який вимагав значних витрат
на утримання п’ятдесятитисячного війська. Старшина ви­
словлювала невдоволення козацтва й поспільства проти
гетьмана, якого вважали винуватцем усіх негараздів на
Лівобережній Україні.
Недовір’я до гетьмана поширювалося й серед росій­
ських воєвод, зокрема в головнокомандувача військами
князя Василя Голіцина. Останній вдався до того, що до­
ручив генеральному осавулу Івану Мазепі та військовому
канцеляристові Василю Кочубею вивідувати думки й ви­
словлювання Івана Самойловича проти політики царсько­
го уряду і дій російських вельмож. Отож, тоді і з’явилася
думка, щоб усі невдачі першого Кримського походу пере­
класти на українського гетьмана й усунути того від посади.
Це виявилося вигідним і для російських воєвод, і для ук­
раїнських старшин, яких пригнічувала деспотична влада
гетьмана Самойловича. Багатьох приваблювали значні ба­
гатства, якими він володів, і прагнення поживитися ними
в разі усунення його від гетьманського уряду. Над головою
престарілого і хворого Самойловича нависла смертельна
небезпека.
Вигороджуючи фаворита регентки-царівни Софії Олек­
сіївни боярина і князя Василя Васильовича Голіцина, лі­
вобережні старшини вчинили змову, щоб усю вину за
невдачу першого Кримського походу покласти на Самой­
ловича й домогтися усунення його від гетьманства. На ім’я
царів Івана і Петра Олексійовичів через Василя Голіцина
була подана чолобитна від 7 липня 1687 року за підписами
генеральних — обозного Василя Борковського, судці Ми­
хайла Воєховича, писаря Сави Прокоповича, осавула Іва­
на Мазепи, полковників — Костянтина Солонини, Якова
Лизогуба, Григорія Гамалії, Дмитрашка Райчі, Степана
Забіли і канцеляриста Василя Кочубея.
Це був донос, у якому висувалося двадцять три пункти
звинувачень проти гетьмана Івана Самойловича. Натхнен­
ником змови і автором чолобитної історики небезпідстав­
но вважають Івана Мазепу, який ціле десятиріччя (1676—
1687) залишався довіреною особою гетьмана, добре знав
його дії і таємні помисли. Князь Голіцин спішно відправив
старшинську чолобитну в Москву для вирішення справи
царським урядом.
Тим часом російське й козацьке війська 21 липня
1687 року підійшли до річки Коломак (притока Ворскли)
й отаборилися на правому й лівому берегах річки (тепер
це місцевість поблизу містечка Коломак Харківської об­
ласті). А другого дня з Москви прибув посланець з царським
указом з приводу старшинської чолобитної на гетьмана.
Князеві Голіцину приписувалося арештувати Івана Са­
мойловича і, згідно з бажанням старшини, усунути від
гетьманського уряду й відправити у великоросійські міста
за власним вибором, а потім влаштувати вибори нового
гетьмана. Уночі проти 23 липня ставку Самойловича ото­
чили російські полки. Після ранкової молитви в похідній
церкві гетьмана арештували й, разом із сином Яковом,
привезли до князя Голіцина, в ставці якого зібралися ро­
сійські бояри, генерали й полковники. Туди ж викликали
старшин, які підписали чолобитну. Голіцин оголосив про
усунення Івана Самойловича від гетьманства і вибори но­
вого гетьмана. Старшини передали князеві гетьманські
клейноди — бунчук і булаву. Невдовзі воєвода Леонтій
Неплюєв арештував у Кодаку гетьманського сина — пол­
ковника Григорія Самойловича, якого також привіз у став­
ку Голіцина. При цьому воєвода відібрав у полковника та
привласнив майно, коштовності й гроші.
Над гетьманом і його родиною була вчинена жорстока
розправа. Самого Івана Самойловича заслано до Сибі­
ру — в місто Тобольськ, а сина Якова з дружиною — в
Єнісейськ, дружину гетьмана відправлено на постійне
мешкання в містечко Седнів (Чернігівщина) до молодшої
дочки; сина Григорія скарано на смерть у місті Севську.
У колишнього гетьмана було конфісковано (за дослі­
дженням Миколи Костомарова) значні багатства: села,
господарські маєтки, промисли, худобу, коней, столовий
срібний посуд, золоті й срібні прикраси з коштовними
каменями, оздоблену зброю, дорогі хутра, велику кількість
чоловічого й жіночого одягу, збрую, екіпажі тощо, а також
велику кількість грошей: 4916 золотих червінців, 47 432 сріб­
ні талери (в Україні вони ще називалися єфимками),
2286 срібних левків (турецька монета), 3814 срібних ко­
пійок, 3000 срібних чехів (російських півторагрошовиків).
Половину цих багатств було передано в казну Російської
держави, а решта перейшла в розпорядження новообрано­
го гетьмана Івана Мазепи. З цього грошового скарбу і
пожитків він передав князю Василю Голіцину 11 000 крб.
(золотими червінцями і срібними талерами), понад три
пуди срібного посуду, різних речей на 5000 крб. і трьох
породистих коней з сідлами.
Іван Самойлович скінчив життя 1690 року в далекому
Тобольську.
Він належав до непересічних постатей в багатостраж­
дальній історії України, виступив як один з багатьох бор­
ців за об’єднання українських земель в єдину державу —
соборну Україну.
За визначенням відомого історика Івана Крип’якевича,
цей гетьман «передусім відзначався широким політичним
світоглядом, виходив поза тісні інтереси Лівобережжя
і в свою політику включав справи всієї України».
«Сірко і Самойлович, — писав видатний історик запо­
розького козацтва Д. І. Яворницький, — були безперечно
найсильнішими людьми свого часу і типовими виразни­
ками волі народу, яким вони правили». А про самого геть­
мана він додав: «Самойлович був людиною самовладною
і честолюбною: він виношував у душі думку про владу над
усією Україною і Запорожжям».
Академік В. Смолій зазначає, що «козацьку Україну як
єдину політичну структуру вбачав не лише П. Дорошенко.
Історики недооцінюють у цьому плані діяльність лівобе­
режних гетьманів Д. Многогрішного та І. Самойловича.
Як правило, вони наголошують на соціальному аспекті їх
політики, говорять про промосковські орієнтації тощо. Але
це лише один аспект політичних портретів названих геть­
манів. Другим, не менш важливим аспектом їх діяльності
було прагнення об’єднати українські землі під однією
гетьманською булавою. І. Самойлович у своїй політиці
також часто виходив з інтересів усієї України. Взявши курс
на створення аристократичної держави з міцною гетьман­
ською владою, він рішуче протидіяв спробам Запорожжя
здобути політичну окремішність, намагався прилучити під
свою булаву Правобережну Україну, не випускав із поля
зору Західну Україну»...