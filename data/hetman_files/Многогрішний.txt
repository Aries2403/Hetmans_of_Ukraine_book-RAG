Дем’ян Гнатович М ногогрішний
(бл. 1630 - бл. 1707)
Гетьман Лівобережної України (1669—1672). Намагався про­
водити політику, спрямовану на захист державних інтересів
України. Опираючись на полки компанійців, прагнув зміцни­
ти гетьманську владу, поступово послаблюючи політичну
роль козацької старшини.
Прагнучи об’єднати «Україну обох сторін Дніпра», вів таєм­
ні переговори з П. Дорошенком про можливість переходу
Лівобережжя під протекторат Туреччини. Така політика
викликала невдоволення як частини старшинської верхівки,
так і московського уряду.
Дем’ян Гнатович Многогрішний
відправлений до Москви. Засуджений до страти за держав­
ну зраду. Згодом страту замінено на довічне ув ’язнення. Піс­
ля ув ’язнення перебував на російській військовій службі. Не­
задовго до кончини постригся у ченці.
Українські історики пов’язують час гетьманування Много­
грішного із закінченням Руїни.
Українські історики досить неоднозначно оцінювали
та оцінюють діяльність гетьмана Д. Г. Многогрішного.
«Демко Многогрішний, — писав український історик
початку XX століття М. Аркас, — був родом селянин і
не визначався ні розумом, ані політичною вдачею. Через
те-то П. Дорошенко, не надіючись од нього нічого ли­
хого, безпечно настановив його на який час наказним
гетьманом. Але як тільки він поїхав до Чигирина, Ромо-
дановський із військом знову вступив в Україну. Мно­
гогрішний став підлещуватися до його і до козацької
старшини. 6 березня 1669 року він зібрав раду в Глухові,
і на ній було так зроблено, що його вибрано гетьманом
лівобічної України».
8 Усі гетьмани України 
Але є й інша думка. Український історик І. Крип’якевич
так характеризує Д. Многогрішного: «Це була людина твер­
дої вдачі, абсолютист, непоступливий і задиристий, — сам
собі завдячував кар’єрою і не думав ні перед ким посту­
патися».
А тепер забудьмо про чиїсь оцінки і спробуймо спокій­
но скласти свою. Поглянемо передусім на те, що вчинив,
на що важив і чого домагався цей «абсолютист».
Про походження, дитячі та юнацькі роки життя Д. Г. Мно­
гогрішного відомо досить мало. Відомо, що походив він із
селянської родини з-під містечка Коропа на Чернігівщині
й, навіть осягнувши владу гетьмана, «зостався простим і
неписьменним» і як «мужицького сина його не поважали
сучасники». Але Многогрішний справді пишався тим, що,
не маючи за собою ні давнього козацького родоводу, ні
освіти, спромігся досягти вершини політичного олімпу
Гетьманщини — здобути гетьманську булаву.
Як тисячі інших селян під час Національно-визвольної
війни, Демко покозачився і дуже швидко здобув гучної
слави. Чутки про неабияке вміння молодого козака за день
зібрати тисячний загін, а за тиждень перетворити його в
страшну для шляхти силу дійшли до самого Б. Хмельни­
цького, і той призначив Многогрішного військовим осаву­
лом. Саме під цим чином ім’я Д. Многогрішного вперше
згадується у козацькому Зборівському реєстрі 1649 року.
Під час війни Многогрішний займався організацією
козацьких загонів, забезпеченням їх зброєю, боєприпаса­
ми, навчанням молодиків військовій справі тощо. Крім
того, він виконував різні доручення Хмельницького та його
найближчих соратників, брав участь у врегулюванні на­
пруженого становища, що склалося між населенням Київ­
щини та польською владою. Влітку 1650 року до Києва
вирушило п’ятнадцятитисячне військо козаків, незадово-
лених свавіллям польської шляхти. Дем’ян Многогрішний
і Данило Нечай добилися від польського короля Яна-Ка-
зимира грамоти, яка підтверджувала умови Зборівського
трактату між Україною та Польщею й яку було подано до
Київської городської книги. Це послабило напругу і задо­
вольнило як Богдана Хмельницького, так і польського
короля.
Дем’ян Многогрішний командував загонами козаків у
різних битвах. Так, 1651 року, перед Берестецькою битвою
полковник Іван Богун послав навздогін полякам, які від­
ступали з Кам’янця, загін козаків під орудою Многогріш­
ного, але під Купчинцями він зазнав поразки.
Втім, треба зауважити, що тривалий час після Націо­
нально-визвольної війни Многогрішний перебував у без­
вісті. Як відомо, деякий час він очолював Чигиринський
полк, що свідчило про зміцнення його становища в умовах
кривавої круговерті Руїни.
За часів гетьмана І. Брюховецького Д. Многогрішний
очолював Чернігівський полк. Гетьман багато в чому по­
кладався на цього вояка й адміністратора й більше, ніж
іншим, довіряв йому. Може тому, що бачив у ньому щось
дуже близьке собі (згадаймо, що І. Брюховецький теж
дійшов до гетьманської булави, починаючи зі «старшого
служки» Б. Хмельницького). І Многогрішний не обманув
надій свого патрона. Коли вибухнуло антимосковське пов­
стання, чернігівський полковник разом з іншими лівобе­
режними старшинами, що брали участь на козацькій раді
в Глухові 1668 року, будучи невдоволеними умовами Ан-
друсівського перемир’я, приєднався до нього.
Після того як у 1668 році І. Брюховецького було ски­
нуто з гетьманства, Д. Многогрішний перейшов на бік
Петра Дорошенка, з яким був близько знайомий ще з років
Хмельниччини. Після свого від’їзду на Правобережжя До­
рошенко залишив Многогрішного на Лівобережній Україні
наказним гетьманом, доручивши йому вигнати воєвод з Пе­
реяслава, Ніжина, Чернігова.
Але тільки-но гетьман П. Дорошенко полишив Ліво­
бережжя, на Сіверщину (Ніжин і Чернігів) рушила мос­
ковська армія на чолі з воєводою Ромодановським. Цей
наступ, відсутність воєнної допомоги від гетьмана, мос­
ковські залоги у містах, тиск промосковськи налаштованої
частини старшини і православного духовенства (особливо
архієпископа чернігівського Лазаря Барановича) постави­
ли наказного гетьмана у досить складну ситуацію.
Прибулі в Седнів брат Д. Многогрішного Василь, ста-
родубський полковник П. Рославець і колишній ніжин­
ський полковник М. Гвинтівка почали умовляти Мно­
гогрішного повернутися під владу російського царя. Ці
умовляння впали на благодатний ґрунт, і Дем’ян Много­
грішний відправив їх на переговори з князем Ромоданов­
ським. Між ним і Многогрішним зав’язалися жваві сто­
8* 
сунки. Вони закінчились тим, що Многогрішний і Рославець
присягли на вірність російському цареві. Гетьман і воєво­
да зустрілися в Салтиковій Дівиці, де обговорили деталі
відновлення російських залог в українських містах.
Тим часом відправлені до Москви М. Гвинтівка і Ва­
силь Многогрішний доповідали в Малоросійському при-
казі, ніби Дем’ян Многогрішний і Петро Рославець хочуть,
щоб на Україні був російський гетьман з військом. При­
чому, мовляв, утримання війська брав на себе український
народ. Як виявилося пізніше, М. Гвинтівка і Василь
Многогрішний видавали бажане за реальне. Дем’ян Мно­
гогрішний так не думав, бо він належав до тієї групи коза­
цької старшини, яка обстоювала широку автономію Укра­
їни в складі Російської держави.
Автономістично налаштований старшині та духовен­
ству протистояла основна маса міщан, селян і білого ду­
ховенства. Саме в царському уряді вона шукала захисту від
визиску з боку тих місцевих можновладців, що перебували
при владі. Наївна віра окремих груп населення в «доброго»
царя розколола українське суспільство і завдала шкоди
національним інтересам України.
Позиція Многогрішного щодо союзу України з Мос-
ковією чітко викладена в листі до вже згадуваного Ла­
заря Барановича. В ньому, зокрема, він писав: «Пора­
дившись з полками лівобережного боку Дніпра, при яких
вільностях хочемо бути, відомо чиню, якщо государ нас,
своїх підданих, захоче при колишніх вільностях покій­
ного славної пам’яті Богдана Хмельницького, в Пере­
яславі затверджених, зберегти і нинішніх ратних людей
своїх з міст наших усіх — Переяслава, Ніжина, Черні­
гова — вивести, тоді «изволь», ваше преосвященство,
написати царській величності: якщо нас по милості
своїй прийме, вільності наші збереже і, що зробилося з
вини Брюховецького, простить (а то зробилося від на­
силля воєвод і відняття вільностей Війська Запорозько­
го), то я готовий з полками цього боку Дніпра царській
величності поклонитися і сили наші туди направити,
куди буде царський указ. Якщо царська величність на­
шою службою «возгнушається», то ми за вольності свої
вмерти готові; якщо воєводи залишаться, то хоч один
за одним померти доведеться, а їх не хочемо». Як вид­
но з цього листа, Дем’ян Многогрішний не виступав
проти повного розриву України з Московією, а дома­
гався, і притому рішуче, відновлення умов Переяслав­
ської угоди 1654 року.
Проте царизм уже не бажав іти на поступки україн­
ським автономістам і здавати завойовані з великою бідою
позиції. У листопаді 1668 року цар направив Дем’яну Мно­
гогрішному та Лазарю Барановичу грамоти, в яких «про­
щав» українському народові його «гріхи» перед Московією
і заявляв про свою милість до нього. Але ніяких конкрет­
них обіцянок щодо повернення Україні колишніх прав і
привілеїв цар не давав. Він, маючи опору серед частини
місцевого населення, відчув свою владу над Україною і
був упевнений у можливості приборкати місцевих авто­
номістів.
Наказного гетьмана штовхали в небажані обійми цар­
ського уряду зовнішні обставини. У цей час гетьманом
було обрано Суховія, який дотримувався прокримської
орієнтації. Разом з частиною запорожців і загонами татар
він вступив на Лівобережну Україну й почав виганяти
звідти російські та вірні царю козацькі залоги. Для бороть­
би проти татар Многогрішний об’єднав козацькі полки з
військами боярина Ромодановського. Одночасно й Петро
Дорошенко направив свої полки під командуванням бра­
та Григорія на Лівобережжя. Цей факт київський воєвода
Шереметєв розцінив як перехід його на бік Московії й
відрядив посланців, щоб прийняли присягу наказного
гетьмана на вірність царю. Але Григорій Дорошенко з
гідністю відповів, що він не збирається присягати, а воєн­
ні дії почав за відновлення козацьких вольностей. Якщо
цар, продовжував Дорошенко, накаже вивести з малоросій­
ських міст воєвод і ратних людей, тоді ми всі з радістю
будемо йому служити.
Такої ж думки про долю України дотримувався й Дем’ян
Многогрішний. Він просить царя підтвердити Україні ті
права, що були затверджені Березневими статтями 1654 ро­
ку. У разі відмови гетьман навіть погрожував «піддатися
поганину», тобто татарам.
У відповідь на таку позицію гетьмана київський воєво­
да, який координував діяльність усіх російських воєвод в
Україні, направив йому листа, де, зокрема, писав, що він
ніколи не думав, щоб той був невірним слугою царської
величності. «Я завжди згадую твій правдивий розум, по­
стійну послужливість, як ти великому царю вірно служив
і чинив над ворогом різний промисел». При цьому воєво­
да облудливо писав, що в містах воєводи все робили за
договірними статтями 1654 року, права і вольності коза­
цькі не порушувалися, а якщо якісь неприємності і були,
так з вини «вора» Брюховецького, а не царя.
Поки тривало таке листування, козаки спільно з мос­
ковськими ратниками завдали поразки військам Петра
Суховія й змусили їх відступити в Крим. Після цього Мно­
гогрішний приступив до зміцнення своїх позицій, насам­
перед до обрання себе гетьманом Лівобережної України.
З цією метою він зібрав у грудні 1668 року в Новгороді-
Сіверському на старшинську раду ніжинського, чернігів­
ського і стародубського полковників. Крім них, у ній брали
участь деякі з полкових старшин, а також представники
кількох лівобережних міст, які підтримували претендента
на гетьманську булаву. Не довіряючи їм повністю, Мно­
гогрішний наказав наглухо зачинити обгороджений де­
рев’яним частоколом двір, а обабіч нього поставити оз­
броєну варту з найнадійніших козаків. Після тривалої,
тяжкої тиші перед присутніми виступив архієпископ Лазар
Баранович. Він зразу ж запропонував обрати гетьманом
Дем’яна Многогрішного. Обстановка розрядилася, всі враз
заговорили й почали умовляти претендента взяти булаву
на знак своєї згоди стати гетьманом. Дем’ян Многогріш­
ний довго відмовлявся від булави. Врешті-решт він зми­
лостився над присутніми й узяв булаву. Так відбулося
обрання нового гетьмана України, суперечливого за ха­
рактером і нещасливого за долею.
На цій раді старшина виробила свою лінію щодо від­
носин України з Московією. Новообраний гетьман вико­
нав наказ царя про надіслання до Москви представників
від себе, «від духовного і мирського, служилого і міщан­
ського чину і від поселян з проханням про прийняття під
нашу державну руку». В січні 1669 року до Москви при­
було посольство від України. Військо Запорозьке і особис­
то гетьмана представляли обозний Петро Забіла, осавул
М. Гвинтівка, суддя Іван Домонтович, шість сотників, два
отамани, військовий підписар і сорок шість рядових коза­
ків. Від духовенства — ігумен Максаківського монастиря
Є. Ширкевич. Посольство від імені гетьмана просило царя
підтвердити права й вольності Війська Запорозького: «Вій­
сько Запорозьке часто розколи робило тому, що після
смерті Богдана Хмельницького гетьмани, заради маетнос­
тей, Війську зменшували вільності. Хоч за статтями Бог-
дановими і повинні бути воєводи в Переяславі, Ніжині й
Чернігові для оборони від ворога, однак вони замість обо­
рони велику шкоду нам заподіяли; ратні люди в наших
містах кражами частими, пожарами, вбивствами і різними
муками людям дошкуляли; понад те наших звичаїв не
вивчили; коли кого-небудь з них на злому ділі спіймають
і воєводам чолобитну подадуть про покарання, то воєводи
справу затягували. Нинішня війна і почалася з цього. Щоб
наказав великий цар своїх людей з наших міст вивести, а
в казну податок ми самі будемо давати через своїх людей,
яких військо вибере, і то не з цього часу... Ті ж воєводи,
незважаючи на прийняті статті, в козацькі права і воль-
ності вступалися і козаків судили, чого ніколи в Війську
Запорозькому не бувало. А коли Військо Запорозьке буде
свої мати, то ніколи зради не буде. В немалій смуті гетьман
і все Військо Запорозьке перебуває тому, що ваша царська
величність місто царствуюче Київ королівській величності
віддавати дозволив...».
Цар простив українцям попередні проступки, пообіцяв
козакам милостиво ставитися до них. Разом з тим царський
уряд відверто погрожував карати тих, хто робив якісь «ша-
тості й міжусобиці». До того ж, ніяких гарантій повернен­
ня всіх прав і вольностей козацьких посольство не отри­
мало.
Це суттєво ускладнило становище лівобережного геть­
мана, якому доводилося переборювати опір опозиції. Стар­
шина й козаки тих полків, що не брали участі в раді,
тривалий час не визнавали обрання нового гетьмана. І це
потягло за собою кровопролиття, розруху, горе і нещастя
українського народу...
Серед інших незадоволеним кандидатурою нового геть­
мана був і ніжинський протопіп С. Адамович, вірний при­
служник царського уряду. В січні 1669 року він доповідав
цареві про намір гетьмана зробити так, щоб «у нас у Малій
Росії й нога Московська не стояла». Намагаючись прини­
зити новообраного гетьмана, Адамович звинувачував того
в привласненні податків, зловживанні владою, честолюб­
стві й грубості. Це був перший донос на гетьмана, яких
потім буде чимало. Крім того, ніжинський протопіп скар­
жився на те, що Дем’ян Многогрішний тривалий час три­
мав його у в’язниці, забрав собі податки з пасік і горілча­
них котлів, і взагалі він — «великий ворог, а не доброхот
пресвітлій царській величності». Наприкінці листа Адамо-
вич умовляв царя не тільки не виводити з українських міст
російські залоги, а навіть посилити їх. Звичайно, не все в
цьому доносі відповідало дійсності. Але безперечно, що
Многогрішний на перших порах виступав за повернення
Україні широких автономних прав.
Про це свідчить і царський воєвода Ушаков, який за
розпорядженням київського воєводи Шереметєва мав зу­
стріч і тривалу бесіду з гетьманом. На вимогу Ушакова
сприяти поверненню російських військ у Бориспіль, Ко­
зелець і Остер Многофішний відповів, що коли цар зми­
лостивиться над Україною, тоді ці міста визнають його
владу над собою. Досить тверду позицію зайняв гетьман і
стосовно наміру Московії віддати полякам Київ. Якщо так
трапиться, зазначав він, то й лівобережні міста ніколи не
залишаться під владою царя.
На початку березня 1669 року в Глухові відбулася рада
за участю Григорія Ромодановського, старшини, представ­
ників козацтва та міщанства. На ній знову розгорілися
суперечки щодо російських залог в українських містах.
Дем’ян Многофішний зі своїми прибічниками наполяга­
ли на їх виведенні. Своє бажання гетьман пояснював тим,
що воєводи втручалися в місцеві справи, безчестили ко­
заків, називали їх мужиками, займалися крадіжками та
підпалами. Однак, спираючись на думку лівобережного
міщанства й частини старшини, царський уряд не бажав
іти на поступки гетьману та його оточенню.
На раді між старшиною й царським урядом було під­
писано так звані Глухівські договірні статті. Після цього
рада підтвердила гетьманство Дем’яна Многогрішного,
який присягнув «служити великому царю вірно». За умо­
вами Глухівських статей воєводи залишалися в Києві, Пе­
реяславі, Ніжині, Острі та Чернігові. Причому їм заборо­
нялося втручатися в місцеві справи. Фактично функції
воєвод обмежувалися тільки організацією сторожової та
залогової служб. Через повстання 1668 року і непоступ­
ливість Дем’яна Многогрішного царський уряд мусив від­
мовитися від введення в Україні власної податкової та
адміністративної систем. Зате він підтримав ідею створен­
ій
ня загону найманців з однієї тисячі козаків, який мав
придушувати народні заворушення. Кількість реєстрових
козаків зменшувалась до тридцяти тисяч, їм заборонялося
без дозволу царя переобирати гетьмана. Українським пред­
ставникам не дозволялась участь у дипломатичних пере­
говорах російських дипломатів з приводу справ, що сто­
сувалися України.
Обмежуючи автономні права України, Глухівські стат­
ті одночасно зміцнювали позиції лівобережного гетьмана
як ставленика Московії. Відчувши це. Многогрішний від­
мовився від пропозиції Дорошенка спільно виступити про­
ти ворогів України, у тому числі й Московії. І це при тому,
що на бік правобережного гетьмана перейшл и три лівобе­
режні полки — Лубенський, Миргородський і Полтав­
ський. Зрозумівши небезпеку для власного існування,
Дем’ян Многогрішний почав боротьбу проти свого колиш­
нього благодійника. На літо 1669 року лівобережний геть­
ман став відверто протидіяти спробам Петра Дорошенка
вигнати російські залоги з лівобережних міст і поширити
свою владу на все Лівобережжя. 10 липня він писав царю:
«Маючи точні дані з тієї сторони Дніпра від корони поль­
ської і великого князя литовського гетьмана Дорошенка,
який, незважаючи на прийняті договори з вашою царською
пресвітлою величністю, які з її королівською величністю
і Річчю Посполитою в Андрусові прийняли, і не задоволь­
няючись над тією стороною своїм старшинством гетьман­
ським, але і на цю сторону Дніпра війська свої кінні з
Іваном Канівцем і Носом, і з Перебийносом більше тисячі
з тієї сторони Дніпра і Сіркового війська частину ж пере­
слав, щоб кровопролиттям привід до війни давали нам, і
в міста Лубни, в Лохвицю і в Ромни піхоту серденяцьку і
козаків посилав і наказав їм, щоб «задор» до війни роби­
ли». Далі Многогрішний просив у царя війська для відсічі
наступу Дорошенка. Царський уряд задовольнив прохання
лівобережного гетьмана. Він вважав українське питання
вирішеним й не збирався повертатися до нього знову. Цар
рішуче виступив проти спроб Петра Дорошенка та інших
українських автономістів захистити єдність України.
Влітку 1669 року перед Многогрішним відкрилася мож­
ливість покінчити з лівобережним претендентом на бу­
лаву. В липні-серпні він одержав кілька листів від Ми­
хайла Ханенка з пропозицією почати спільну боротьбу
проти його суперника Петра Дорошенка. Ставленик Поль­
щі хотів об’єднати свої сили з силами Дем’яна Много­
грішного на основі спільної ненависті народу до сул­
танської Туреччини. Але він не врахував того, що народ
так само вороже настроєний і проти шляхетської Поль­
щі, на яку робив ставку майбутній гетьман Правобереж­
ної України. Крім того, Дем’ян Многогрішний обурював­
ся тим, що Михайло Ханенко не визнав його «повним»,
а тільки «сіверським» гетьманом. Тому про пропозицію
Ханенка лівобережний гетьман негайно сповістив царя
й додав, що без його згоди він не подасть ніякої допо­
моги ставленику шляхетської Польщі на Правобережжі.
Покладаючись тільки на власні сили в боротьбі за не­
залежність Лівобережної України, Дем’ян Многогрішний
прирік себе на повну ізоляцію від тих здорових сил
Правобережжя, які прагнули єдності й незалежності всієї
України.
У серпні 1669 року війська лівобережного гетьмана
почали воєнні дії проти полтавського, миргородського і
лубенського полковників. Вступивши на територію Лу­
бенського полку, вони під Рогинцями завдали поразки
загонам полковника Г. Гамалії і переслідували їх залишки
до Лохвиці. У полон було взято чимало козаків, у тому
числі, як писав сучасник, якогось Карпенка з роду Богда­
на Хмельницького. Гетьмана зустріли хлібом і сіллю жителі
Чорпух, Куренків і Городищ, яким набридли старшинські
чвари та постійні військові дії.
Перехід частини лівобережною населення на бік Де­
м’яна Многогрішного змусив патріотично налаштовану
старшину вдатися до широких агітаційних методів. Я. Ли-
зогуб та інші полковники поширили на Лівобережжі уні­
версали з закликом до козаків та поспільства не підко­
рятися Многогрішному, а підтримати Дорошенка. Щодо
самого лівобережного гетьмана та його прибічників, в уні­
версалах писалося так: «Не треба на те уповати нікому, що
чужоземні народи знайшли «ласих» до урядів людей, які
про майбутнє не думають, задовольняють їх старшинства-
ми військовими і обіцянками всіляких милостей до себе
прихиляють». Справедливі й своєчасні попередження ро­
била козацька старшина. Але пізніше на ці «лукавства»
знадилися і Я. Лизогуб та інші автори закликів, які пе­
рейшли на службу до російського царя.
Звертання автономістично настроєної старшини не зна­
йшло підтримки серед лівобережного козацтва та міщан­
ства. Це дозволило Многогрішному завдати кілька пора­
зок розрізненим загонам Дорошенка і Суховія. До зими
1669 року майже вся Лівобережна Україна підкорилася
владі Дем’яна Многогрішного. На початку 1670 року До­
рошенко листовно заявив лівобережному гетьманові про
своє бажання бути з ним у мирі й злагоді. Одночасно й
запорозькі козаки визнали владу лівобережного гетьмана
і прохали, щоб цар знову прийняв їх у підданство.
Проте відносини між Дем’яном Многогрішним і Запо­
розьким Кошем так і не влагодилися. Особливе незадово­
лення запорожців викликали дії гетьмана, спрямовані на
ізоляцію Запорожжя від Лівобережної України. З цією
метою гетьманські застави не пропускали на Запорожжя
лівобережне населення, а порушників навіть кидали в мир­
городську тюрму. Сильне незадоволення місцевих жителів
викликали конфіскації гетьманом майна в прибічників
колишнього гетьмана Івана Брюховецького, призначення
на старшинські посади вірних собі людей. Так, колишній
генеральний підскарбій Р. Ракушка-Романовський скар­
жився цареві на те, що в нього забрали будинок, чотириста
осьмачок хліба, шість горілчаних казанів, четверо коней,
півтори сотні свиней, півтисячі золотих і ще багато чого.
Перерозподіл майна і перестановка старшини настроїли
значну частину заможного козацтва і старшини проти
гетьмана. Крутим характером Многогрішного були дуже
невдоволені й окремі його прибічники, навіть ті, хто звів
його на гетьманський престол.
Настрої старшини і козаків добре розумів і сам Дем’ян
Многогрішний. На святковому обіді 17 квітня 1670 року,
на якому були присутні майже всі лівобережні полковни­
ки, гетьман сказав: «Чую я, що козаки всіх міст мене не
люблять; якщо і вправду так, то ви б били чолом велико­
му царю про обрання другого гетьмана, я клейноди вій­
ськові уступлю тому, кого ви оберете. А поки я буду гетьма­
ном, свавільників буду приборкувати, скільки в мене буде
сил, на тім я присягав великому царю; не так, як Івашко
Брюховецький... Скільки свавільникам не крутитися, крім
великого царя дітися нікуди». Присутній на обіді піддячий
М. Савін зробив висновок, що більшість лівобережних
полковників ставляться до царя «так собі». Московському
представникові не відмовиш у спостережливості й проник­
ливості. Частина українського суспільства справді з про­
холодою ставилася до російського царизму і продовжувала
дотримуватися політичного курсу на відновлення автоно­
мії України. Це вносило серйозну напругу між гетьман -
сько-старшинською адміністрацією і царським урядом.
Та дії й самого гетьмана насторожували царя. Надто
несподівані ходи робив він у своїй діяльності. Так, зокрема,
почав наполягати на поверненні з сибірського заслання
українських патріотів. Така вимога була поставлена Дем’я-
ном Многогрішним ще на початку свого гетьманування.
12 липня 1670 року назвав цих людей поіменно — колиш­
ніх овруцького полковника Децика, київського полковни­
ка М- Попкевича, баришівського сотника Переяславського
полку Івана Воробея, осавула Ніжинського полку Л. Бута,
писаря Переяславського полку Ф. Тризну, ігумена Мгар-
ського монастиря В. Загоровського і двох братів Кульжен-
ків з Переяслава. З аналогічним проханням звернувся Мно­
гогрішний до царя і у вересні того ж року. Якщо спочатку
царський уряд ставився до таких звернень байдуже, хоч і
не робив нічого для їх задоволення, то пізніше вони викли­
кали роздратування й навіть гнів.
Одночасно Дем’ян Многогрішний не справдив споді­
вань волелюбного козацтва скористатися виступом Сте­
пана Разіна й здобути Україні незалежність. Встановив­
ши відносини з запорожцями, Разін покладав велику
надію й на Україну та її гетьмана. Його військо попов­
нилося кількома тисячами козаків, частина його руши­
ла на Слобожанщину, яка в той час перебувала у складі
Московії. Тут їх радо зустріли колишні переселенці з
Лівобережної та Правобережної України на чолі з пол­
ковником І. Дзиковським. Звідси повстанці мали намір
іти на Лівобережжя, сподіваючись при цьому на під­
тримку місцевого гетьмана. Принаймні, в цьому їх пе­
реконували запорожці. У серпні 1670 року вони писали
російському ватажку про те, що Дем’ян Многогрішний
не є підданим московського царя і вільний у своїх діях.
Тому, мовляв, на Лівобережжі їм не буде спротиву, а
навпаки — всіляка підтримка. Однак Многогрішний так
не вважав. Він не тільки не забажав зближення з бун­
тівним отаманом, а звернувся до царя по допомогу, яку
й отримав. Крім того, гетьман зібрав козаків і направив
їх у військо воєводи Ромодановського. Проти повстанців
були послані й лівобережні козацькі полки.
Дем’ян Многогрішний належав до дуже незадоволеної
козацької старшини, яку обурювали віддавання російським
урядом українських земель Польщі. «Якщо царська велич­
ність, — казав гетьман піддячому М. Сазіну наприкінці
1671 року, — дозволив наші землі потроху віддавати коро­
лю, то нехай би віддав уже нас усіх, король нам буде радий.
Але в нас є на цьому боці Дніпра війська тисяч зі сто,
будемо боронитися, а землі своєї не уступимо. Чекав я до
себе царської величності милості, а царська величність
дозволив нас у неволю віддати. Наших купців польські
люди грабують і в тюрмах тримають, села навколо Києва
плюндрують, а великий цар нічого їм не робить і нас не
обороняє. Коли б ми самі себе не обороняли, то давно б
поляки нас у неволю взяли, а на захист від московських
людей сподіватися нічого».
Зрозуміло, що такі думки гетьмана не могли сподоба­
тися царському урядові, й він направив до нього стріле­
цького напівголову А. Танєєва. Дем’ян Многогрішний з
властивою йому прямотою підтвердив свої слова і додав,
щоб цар не дозволяв полякам займати українські землі за
рікою Сож. Гетьман вимагав чітко визначених кордонів із
Польщею, і щоб Гомель одійшов до України. Коли ж бо­
ярська дума не дала на це своєї згоди, то гетьман на влас­
ний ризик узяв місто під свій захист, як того бажали самі
гомельці. Такі дії лівобережного гетьмана знову викликали
сильне невдоволення царського уряду, який взяв курс на
зближення з Польщею і не бажав ускладнень з нею. При­
миритись з цим Многогрішний не міг і тим став небажа­
ним для царського уряду.
В 1671 році почалося зближення Многогрішного і пра­
вобережного гетьмана Дорошенка. Основою цього збли­
ження було спільне незадоволення перемир’ям Росії з
Польщею за рахунок українських земель. Почалася навіть
координація дій, спрямованих проти польсько-шляхет­
ських військ. Коли польський полковник Пиво зі своїм
загоном напав на околиці Києва, то гетьман дозволив лі­
вобережним козакам діяти проти нападників спільно з
правобережними. Об’єднаними силами козаки захистили
Київ, місто, яке було однаково дороге і лівобережному, і
правобережному козацтву. З приводу наступних планів
російського уряду віддати Київ полякам між гетьманами
зав’язалося жваве листування. Причому і Многогрішний,
і Дорошенко були готові виступити проти ворога. Про все
це стало відомо царю від його споглядачів. Та й сам гетьман
не дуже приховував своїх планів. Більше того — Много­
грішний сам сповістив Малоросійський приказ про своє
замирення з Дорошенком, що вкотре насторожило цар­
ський уряд.
Наприкінці 1671 року гетьман дізнався, що на його міс­
це Малоросійський приказ готує київського полковника
К. Солонину. Причому ініціатива такої заміни виходила від
самого царя, який хотів мати слухняного гетьмана. Чутки
ширилися, і прибічники гетьмана заговорили про те, що
більшість з них втратить свої пости. Це так схвилювало
місцеву громадськість, що під її тиском російські урядов­
ці мусили звернутися до Малоросійського приказу за роз’яс­
ненням. Поки Москва мовчала, гетьман відмовився прий­
мати в себе царського представника Григорія Неєлова,
поранив переяславського полковника Дмитрашку Райчу і
побив суддю Івана Домонтовича, які виступали за подальші
поступки Росії. Щоб нейтралізувати проросійськи налашто­
вану старшину, гетьман замінив ненадійних полковників на
своїх родичів та вірних людей. Дійшло до того, що Петро
Забіла й Дмитрашко Райча та інші старшини мусили таєм­
но спілкуватися із царським резидентом у Батурині. Про що
були ті домовленості, можна тільки здогадуватися.
У ніч з 7 на 8 березня 1672 року відбулася таємна зу­
стріч Танєєва, Неєлова, Забіли, Домонтовича, Самойло-
вича і Райчі. Старшина звинувачувала Дем’яна Многогріш­
ного в різних гріхах. До раніших провин додалися нові,
які викликали особливе занепокоєння російських урядни­
ків. Особливо ж те, що лівобережний гетьман передав
Петрові Дорошенку 24 тисячі єфимків для виплати жалу­
вання війську, а найманий полк Ворошила послав у Луб­
ни проти російських військ. Деякі із старшин заявили, що
Многогрішний змусив їх присягти на вірність у боротьбі
за визволення України від «москалів». Саме на цій зустрічі
старшини-змовники зі згоди присутніх Л. Танєєва і Г. Не­
єлова вирішили в найближчий час заарештувати гетьмана
й передати його російським властям.
Вночі 13 березня стрільці батуринської залоги непоміт­
но оточили двір Дем’яна Многогрішного. Колишній пол-
ковник Д. Райча, П. Забіла, генеральний писар Карпо
Мокрієвич та інші проникли в спальню гетьмана. В тем­
ряві Дмитрашко Райча запитав: «Де тут Демко?» Той про­
снувся, зіскочив з постелі й кинувся до зброї. Проте на
нього навалилося кілька чоловік, зв’язали і відтягли на
подвір’я Неєлова. Тут Многогрішний зробив спробу ви­
дертися, рвонувся до мушкета, але, поранений в плече
Карпом Мокрієвичем, опустився на коліна. Після цього
його забили в кайдани й відвели в мале місто. Як свідчи­
ли учасники змови, поранений казав, що збере тисяч шість
війська і разом з татарами піде воювати російські міста.
Москва, казав далі Многогрішний, несправедлива до Ук­
раїни, хоче всіх малоросіян посікти, а міста їхні спусто­
шити. Тому він і не хоче бути «під царем».
Карету з опальним гетьманом доправили спочатку в
Конотоп, а потім у Путивль. Її супроводжували Мокрієвич,
Райча та Рославець, які стежили за тим, щоб не було ніякої
затримки на дорогах і ніхто не дізнався про арештанта.
28 березня заарештований гетьман опинився в Москві.
Тим часом в Україні почалася розправа з прибічниками
Многогрішного. Протопопа С. Адамовича і П. Грибовича
затримали в Севську, коли ті повернулися з Москви, під
приводом відсутності коней і підвід. Коли ж ця хитрість
не вдалася, то севський воєвода змушений був сказати
правду про гетьмана і почав тиснути на них. Грибович не
піддався, й за це його заарештували. Адамович же хутко
зорієнтувався і при особистій зустрічі з стрілецьким голо­
вою М. Колупаєвим заявив, що, на його думку, гетьман в
останній час змінив своє ставлення до союзу з Московією.
Головну причину такої зміни протопіп убачав у побоюван­
нях Дем’яна Многогрішного, що цар віддасть Україну з
Києвом полякам. Крім того, він повідомив співбесіднику
про намір гетьмана почати воєнні дії проти російських
військ на Лівобережжі.
Брат гетьмана Василь, тоді чернігівський полковник,
дізнався від одного монаха з Москви, що царський уряд
готується заарештувати гетьмана й відправити до Москви.
І коли другого дня до нього з’явився напівголова місцевих
стрільців з наказом негайно йти до воєводи, він удав свою
готовність виконати розпорядження, а потім, осідлавши
коня, хутко добрався до Єлецького монастиря. Одначе
місцевий архімандрит І. Галятовський відмовився дати
йому захисток. Після цього Василь Многогрішний, пере­
вдягнувшись у рясу монаха, на човні спустився Десною та
Дніпром до Києва, тут відкрився ігумену Братського монас­
тиря В. Ясинському й просив того дати йому притулок.
Ігумен одразу ж повідомив про втікача київському воєводі
Г. Козловському. За наказом воєводи Василя Многогріш­
ного заарештували, вчинили допит і відправили до Москви.
Така ж доля спіткала й ніжинського полковника М. Гвин­
тівку1. І це при тому, що, дізнавшись про арешт свого бла­
годійника, він поспішав до Москви з доносом на нього.
Противники Многогрішного переслали у Малоросій­
ський приказ бумагу з перерахуванням усіх антимосков-
ських висловів заарештованого. Серед них про те, що цар
віддав полякам майже всю Україну, що потрібно шукати
іншого покровителя, про грошову підтримку царським
урядом противника України шляхетської Польщі, власну
готовність шаблею загнати московитів «за столицю», що
султан турецький справедливо говорив зневажливо про
московського царя і т. п. До цих звинувачень додано й
свідчення колишніх прихильників гетьмана — батурин-
ських сотника Г. Карповича й отамана Я. Андреева. «Якби
ми, — повідомляли царя, — записали всі докази Демкової
зради, то не помістили б усього не тільки на аркуші папе­
ру, але й на воловій шкірі».
14 квітня у Посольському приказі почався допит «з
пристрастям» Дем’яна Многогрішного. В’язень не визнав
звинувачень у зраді російського царя, а захоплення Гоме­
ля козаками пояснив не прагненням до розширення тери­
торії України, а тільки військовою необхідністю. Особли­
во ті, хто допитував Многогрішного, хотіли знати про
відносини між лівобережним і правобережним гетьманами.
Все подавалося як зрада щодо царя. Однак, незважаючи
на всілякі тортури, Многогрішний твердо стояв на своє­
му — ніякої змови, ніякої зради з Петром Дорошенком
проти царя в нього не було. Катуючи українського гетьма­
на, царський уряд вперше вчинив із загальнокозацьким
обранцем як із своїм підданим. Після тортур царські чи­
новники винесли найсуворіший вирок Дем’яну Много­
грішному та його брату Василеві.
28 травня братів вивезли з тюрми на болото, де вже
стояла плаха. Дяк Малоросійського приказу почав читати
звинувачення й виніс вирок — відрубати голови обом. Кат
поклав Василя і Дем’яна на плаху, аж тут примчався гонець
царя з криком: «Сті-ій!» Не зіскочивши з коня, він передав
дяку грамоту, в якій цар заміняв страту висилкою на за­
слання. Такого ж покарання зазнали й прибічники колиш­
нього гетьмана. Разом із Многогрішним покари заслання
зазнали дружина Настя, сини Петро та Іван, дочка Олена
й племінник Михайло Зіновіїв. Згідно з царською милістю
гетьману дали 15 крб., Василю — 10 крб., решті — по 5 крб.
на дорогу, дозволили взяти тільки найнеобхідніші речі.
Майно гетьмана наказано витратити на недовершені бу­
дови церков. З Гвинтівкою в далеку дорогу вирушила дру­
жина Ірина, сини Юхим та Федір. Після втечі із заслання
П. Грибовича власті деякий час тримали Дем’яна Много­
грішного в Тобольському острозі. Після звільнення з в’яз­
ниці він перебував на службі в Селенгінську на Забайкал­
лі, де його записали до «боярських дітей». Жив він на
засланні досить довго. 1688 року колишній гетьман разом
із сином Петром приборкував повстання бурятів, найбільш
войовничих сибірських племен. За вірну батьківську служ­
бу сина Сергія, що народився у Сибіру, зарахували також
до «дітей боярських».
1696 року Дем’ян Многогрішний постригся в ченці.
Його сини тривалий час перебували на службі в Сибіру й
на Далекому Сході. Донька побралася з сибірським дво­
рянином Бейтаном, а онука вийшла заміж за священика
церкви Спаса в Селенгінську Гната Боршевського.
Помер Дем’ян Многогрішний в Іркутську десь між
1701 — 1708 роками.