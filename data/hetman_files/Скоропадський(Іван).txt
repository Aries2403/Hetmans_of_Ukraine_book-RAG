Іван Ілліч Скоропадський(Іван)
(1646-1722)
Гетьман Лівобережної України (1709—1722). Розпочав свою
кар'єру за гетьмана І. Самойловича. Будучи прихильником
антиколоніального повстання І. Мазепи, до шведів з ним не
перейшов. Підготував новий українсько-російський договір,
що передбачав зміцнення державно-правового становища
Гетьманщини. Однак договір не був затверджений царем
Петром І.
Протягом свого гетьманування намагався протестувати про ­
ти колоніальної політики царського уряду та обстоювати
залишки автономії Гетьманщини, однак, позбавлений реаль­
ної влади, він не міг впливати на становище в Україні.
Взяти булаву гетьмана України полковнику Івану Ско­
ропадському, людині добре освіченій, з великим життєвим
досвідом, судилося у найтрагічніші для України дні — коли
вирішувалася доля повстання Івана Мазепи. Це сталося,
коли І. Скоропадському було вже 62 роки і, отже, цілком
несподівано для полковника.
Відомості про рід Скоропадських збереглися в доку­
ментальних матеріалах, починаючи від діда майбутнього
гетьмана — Федора, життя якого проминуло головним
чином у першій половині XVII століття. За сімейними
переказами, він загинув у Жовтоводській битві 1648 року,
коли селянсько-козацькі війська під проводом Богдана
Хмельницького здобули свою першу визначну перемогу.
Про батька гетьмана — Іллю — також залишилося
небагато певних даних. Відомо тільки, що в середині
XVII століття він мешкав в Умані з трьома синами: Іваном,
Василем і Павлом. Ілля Скоропадський також брав участь
у Хмельниччині. Вже після смерті батька брати «по при­
чине сильнейшаго нападения от турок и татар на Польщу
и тогобочну (Правобережну) Украйну, принуждены были,
1 1 Усі гетьмани України,
спасая жизнь свою, лишиться не только движимаго и не-
движимаго своего именія, с граматами и дипломами, им
жалованными от королей польских, но к усугубленію все­
го того, лишились и брата своего меньшаго Павла, взята-
го тогда татарами в плен» (1674). Пограбовані, з незнач­
ними залишками майна, Іван та Василь змушені були
переселитися на лівий берег Дніпра.
Практично відразу після влаштування на новому місці
Іван почав складне і довготривале, але разом з тим ціле­
спрямоване сходження по службових щаблях. У 1675 році,
коли йому було двадцять дев’ять, Скоропадського призна­
чено військовим канцеляристом при гетьманському уряді
І. Самойловича. Посада на той час не дуже й значна, але
вона давала можливість частіше бувати «на людях», «кру­
титися» серед впливових осіб, заводити знайомства з по­
важними старшинами, представниками духовенства.
Через рік він уже став старшим військовим канцеля­
ристом. Саме тоді на нього звернув увагу гетьман Іван
Самойлович і почав залучати здібного канцеляриста до
виконання важливих дипломатичних доручень. Восени
1675 року він доручив канцеляристові відвезти до Москви
важливого листа, де власноручно сповіщав чиновників
Малоросійського приказу про становище козацьких військ
і російської армії на чолі з боярином Григорієм Ромода-
новським в Україні. Знову, цього разу з братом Васи­
лем — підписком Генеральної військової канцелярії, Іван
як гетьманський посланець іде до Москви. Саме в ті роки
майбутній гетьман І. Мазепа оцінив ділові та моральні
якості І. Скоропадського.
Початок 80-х років XVII століття застав Івана Скоро­
падського в ранзі чернігівського полкового писаря. Це
знаменувало собою заняття помітного місця в ієрархічній
структурі місцевої влади. Як адміністратор він безпосеред­
ньо очолив роботу канцелярії та ведення діловодства пол­
ку. Щоправда, не обійшлося тут без протекції та відповід­
ної підтримки. Річ у тім, що в 1678 році Іван Ілліч, без
особливого кохання і довгого вагання, одружився з дочкою
чернігівського полкового обозного (перша особа після пол­
ковника, яка часто заступала його під час відсутності, а
також керувала артилерією) Никифора Калениченка — Пе­
лагеею. На момент весілля Скоропадський мав при собі
лише одного «челядника», четверню коней та критий повіз
(«палубець»). У придане він отримав двір у Чернігові нав­
проти церкви Св. Спаса. Проте двір цей йому не сподо­
бався і Скоропадський продав його. Купив інший, також
у Чернігові, і побудував там собі будинок.
Після перевороту 1687 року І. Скоропадський поро­
зумівся з новопризначеним полковником Яковом Лизо-
губом, який теж був з Правобережжя, і залишився на
попередній посаді.
Займаючи понад десять років посаду чернігівського
полкового писаря, 1. Скоропадський набув собі деякі
володіння, зокрема села Бурівку, Вихвостів і Дроздовицю
(надані гетьманом І. Мазепою, що, крім іншого, засвід­
чувало його прихильне ставлення до чернігівського пи­
саря), а також чотири млини (один — разом з братом
Василем, інший — з тестем Н. Калениченком), що при­
носили неабиякий прибуток господарю. За період «писар-
ства» Іванові вдалося добре вивчити систему й структуру
гетьманського правління, зарекомендувати себе людиною
«тихою», поміркованих політичних поглядів, що особ­
ливо було важливо для окремих представників уряду про-
російської орієнтації на тлі постійних «зрад» деяких стар­
шин і їхніх угод з турецьким султаном, кримським ханом
чи польським королем. Це викликало відповідне, пере­
важно поблажливе, ставлення до нього з боку власного
керівництва. Іван Ілліч зміг знайти спільну мову почер­
гово з усіма чернігівськими полковниками, за яких слу­
жив. А це за тих неоднозначних політичних умов не так
уже й легко було зробити.
Проте інколи, здавалось би, налагоджене життя хви­
лював неспокій, з’являлися нові непередбачені турботи.
Річ утім, що Скоропадський, як кожен старшина чи козак,
повинен був брати участь у всіх військових подіях, які мали
пряме чи посереднє відношення до України. Так, він ходив
у Чигиринські (1676—1678) і Кримські (1687 та 1689 ро­
ки) походи. Особливо невдалими виявилися останні два.
В травні 1687 року, залишивши рідну домівку, дружину й
малолітню дочку Ірину, І. Скоропадський став безпосе­
реднім учасником рейду півторасоттисячного російсько-
українського війська (в тому числі півсотні тисяч козаків
з України) під керівництвом боярина Василя Голіцина
проти Кримського ханства. Але татари на шляху їх просу­
вання підпалили степ (на південь від річки Кінські Води).
її* 
Велике полум’я та клуби диму, знищивши підніжний корм
для коней, примусили в червні місяці повернути всі зброй­
ні сили назад. Невдача коштувала Самойловичу геть­
манської булави, бо хитромудрі козацькі старшини та
російські воєводи зробили саме його винуватцем поразки.
Сучасник-літописець тих подій зазначив про це: «И так
того часу скончалося гетманство Івана Самойловича по­
повича и синов его, которий на ураді гетманства роков
пятнадцать зоставал і місяц».
Другий похід у Крим також почався напровесні.
В 1689 році спільна російсько-українська армія, що ся­
гала близько 150 тисяч чоловік, дійшла до Перекопу.
Проте наполегливий опір кримських татар, неабияка спе­
ка, нестача води, масовий падіж коней і хвороби людей
змусили головнокомандувача Василя Голіцина припини­
ти бойові дії й повернути своє військо на Лівобережну
Україну. Багатьох козаків і старшин охопило тоді гли­
боке розчарування та невдоволення Кримськими похо­
дами, хоч вони і мали певне позитивне значення.
Військові походи ніяк не збагатили Скоропадського, не
вплинули на його службове становище. І невідомо, як би
склалося особисте життя Івана Ілліча, коли б не звернув
на нього свою прихильність гетьман Іван Мазепа. Він зав­
жди наближував до себе людей не хитрих і не самостійних
у діях, головним чином умілих виконавців власної волі.
У 1693 році вже новий гетьман відрядив І. Скоропад­
ського до Москви у досить важливій справі — поінформу­
вати про з’їзд старшини та попросити царя висловити свою
думку щодо оренд і податків у Гетьманщині. Усе це дає
підстави говорити про неабиякі дипломатичні здібності
посланця, його авторитет у старшинському середовищі.
Після цієї поїздки І. Скоропадський дістав звання гене­
рального бунчужного, тобто ввійшов, так би мовити, до
еліти тогочасного українського суспільства, вищої вій­
ськової й цивільної влади на Лівобережжі. В обов’язки
бунчужного формально входила охорона гетьманської ре­
галії — бунчука. Але в дійсності він виконував військові
справи, адміністративні й судові доручення, зустрічі та
проводи послів тощо.
Задоволення від перебування в новому ранзі несподі­
вано потьмарила смерть дружини (близько 1699 року).
Залишившись удвох з дочкою, Скоропадський почав шу-
кати для себе іншу жінку. Можливо, це сталося випадко­
во, але незабаром він уподобав собі вдову колишнього
генерального бунчужного Костянтина Івановича Голуба —
Анастасію Марківну (1671 —1729), дочку засновника відо­
мого на той час роду Марковичів. Дуже норовлива, забез­
печена матеріально ще в першому шлюбі, ця неординарна
жінка, на двадцять п’ять літ молодша за Скоропадського,
мала на нього неабиякий вплив. Про це не міг не знати
всюдисущий і обачний гетьман І. Мазепа. Він неоднора­
зово посилав Скоропадського з різними дорученнями до
Петра І і не мав жодних сумнівів у незрадливості першого.
Таке своєрідне ставлення Мазепи до одного з своїх стар­
шин час від часу проявлялось досить показово. Наприклад,
у 1701 році Івана Ілліча призначили вже генеральним оса­
вулом, тобто він зайняв наступний щабель службової дра­
бини після генерального хорунжого. Формально генераль­
ний осавул (як правило, їх було два) вважався за рангом
п’ятою особою в старшинській адміністрації (після гетьма­
на, генерального обозного, підскарбія та писаря). Він мав
наглядати за станом війська та бойового спорядження,
правильністю складання козацьких компутів (списків-
реєстрів), інколи проводив спеціальні «слідства» щодо зло­
вживань у межах регіону, перевіряв права власників на
маєтки.
У 1708 році І. Скоропадський отримав нову посаду.
У листі до Петра І від 24 березня І. Мазепа повідомляв, що
тільки-но вручив «полковничество стародубское Йвану
Скоропадскому, ясаулу войсковому генеральному». Ставши
першою людиною в полку, він набув фактично необмеже­
ну владу й величезні пільги. Паралельно, щоправда, не так
успішно, по службі просувався і його брат Василь: у кінці
XVII — на початку XVIII століття той очолював керівництво
Березнівської сотні Чернігівського полку.
З доносу Кочубея видно, що І. Скоропадський належав
до наближених гетьмана. На початку 1707 року воєвода
Синицький з кількома тисячами литовців зрадив Москву
і перейшов на бік шведів. І. Мазепа 11 травня у присутності
В. Кочубея та І. Скоропадського «з того сміятися и не-
мірною радостию веселитися», довго пригощаючи їх на­
поями.
Стародубського полковника гетьман відіслав до Пет­
ра І, а потім у Смоленськ для спростування доносу на
нього, контролю за свідченнями В. Кочубея та його спіль­
ників. Ясна річ, що таку відповідальну місію, від якої зале­
жало майбутнє гетьмана, І. Мазепа доручив найдовіренішій
людині зі свого кола наближених. І Іван Скоропадський
успішно впорався з покладеним на нього завданням. Ар­
гументи стародубського полковника спростували слова
донощиків.
Треба зауважити, що багато дослідників не вважають
І. Скоропадського мазепинцем, бо, мовляв, він у критичний
момент не послухав І. Мазепу «і на приказ царя Петра І
поспішав до Глухова». З цього приводу треба додати деякі
уточнення. І. Мазепа лише ЗО жовтня 1708 року з Дігтярів-
ки, що під Новгородом-Сіверським, надіслав стародуб-
ському полковнику 1. Скоропадському листа, в якому вик­
лав причини переходу під шведську протекцію, та просив
потіснити росіян з міста: «...Яко естесь правдивий отчизны
своей сын, берись до единаго с нами согласія і для сполной
отчизны своей оборони, старайся всеми способами, по дан­
ному себе от Бога разуму и искуству, московское войско из
Стародуба искоренить. А если бы ваша милость, для иско­
ренения того московского гарнизона, в Стародубе находя-
щагося, силы и способу не имел, тогда советуем вашей
милости, оттуда уходить и к нам в Батурин поспешать, чтоб
не попасть в московскія руки». Та цей лист, який віз Ти­
мофій Полугер, був перехоплений росіянами.
Ще 27—28 жовтня 1708 року у Стародуб були направ­
лені один за одним три царські укази, які, безперечно,
привели у готовність Московський гарнізон. Стародубсь-
ка старшина, не маючи звісток від гетьмана, почала слух­
няно виконувати царські розпорядження. І. Скоропадсь­
кий за наказом царя прибув у Субочево. Отже, чимало
козацьких офіцерів не встигли зорієнтуватися в ситуації.
Саме в такому становищі, мабуть, перебував і сам полков­
ник 1. Скоропадський.
До речі, ще раніше йому був підпорядкований надісла­
ний І. Мазепою на підмогу Чернігівський полк. Під його
зверхність гетьман також відправив козаків Ніжинського
та Переяславського полків. Зрозуміло, царські урядовці
оперативно нейтралізували командування Стародубського,
Чернігівського, Ніжинського та Переяславського полків,
і воно, не посвячене в плани старшини, що пішла з І. Ма­
зепою, не було мобілізоване на повстання.
Опинившись з великою частиною козацького контин­
генту у розташуванні переважаючих сил російської армії,
стародубський полковник змушений був підкоритися силі,
царській режисурі виборів. Падіння Батурина, поразки
Карла XII не додали йому й тим, хто волею долі опинив­
ся у ставці Петра І, натхнення та хисту шукати зв’язку з
мазепинцями. Вони мимоволі стали маріонетками у цар­
ській політичній грі.
Отже, через два дні після отримання гетьманського
листа І. Скоропадський прибув до Глухова, де цар наказав
зібрати раду з вірної йому старшини і обрати нового геть­
мана.
«Государь не замедлил также своим приездом и на
другой день, ноября 6, велел приступить к гетманскому
избранию. По совершении литургии в соборной церкви
Живоначальныя Троицы, отпел молебен в присутствии
полковников, старшин и многих казаков. Князь Долгору­
кий вышел из собора, произнес войску и народу малорос­
сийскому речь, в коей разительными красками описал,
сколь необходимо скорейшее избрание нового предводи­
теля для отражения врагов отчизны и веры их. Потом
посольского приказа дьяк Михайла Родостанов, став на
стол, прочел вслух государеву грамоту, подтверждавшую
сохранение вольностей и преимуществ малороссийских.
Началось избрание. После кратковременнаго совещания,
полковники и старшини обратились к Скоропадскому с
просьбою: чтоб он принял на себя гетманство, как человек
царскому величеству верный и в войске малороссийском
заслуженый. Скоропадский отказывался от тягостнаго, по
преклонности лет его, уряда, советовал лучше предоста­
вить оный молодому и заслуженному черниговскому пол­
ковнику Полуботку. Старшини и войско снова возгласили
его своим предводителем; несколько казаков желали иметь
Полуботка, но принуждены были уступить большинству
голосов. Тогда старшини, взяв под руки Скоропадского,
поставили на стол. Новоизбранный гетман кланялся на­
роду и говорил: я недостоин гетманского уряда. «Досто­
ин, — ответствовал народ, — ты старый и верный слуга
царского величества в войске Запорожском». Князь Дол­
горукий вручил Скоропадскому войсковие клейноды: бун­
чук, знамя, булаву и печать, привел к присяге и отправился
с ним в дом князя Меншикова, где Скоропадский пред­
ставлен был государю вместе с находившимися тогда в
Глухове полковниками и старшинами. В сей день гетман
угощал подчиненных своих обеденным столом, и пальба
из пушек не умолкала близ его дома».
Розпочавши правління під могутній гуркіт святкової
канонади, новообраний гетьман досить швидко став утра­
чати і свою політичну владу, і свій, без того не дуже ви­
сокий, авторитет серед українського населення. Особливо
гнітили та обмежували його волю й дії вимушена «дружба»
з царськими сановниками, вищим російським офіцер­
ством, а також задушливі «обійми» самого Петра І.
Проте відразу по обранню Івана Скоропадського цар,
не довіряючи більше нікому з старшин після мазепинської
зради, наказав боярину Андрію Ізмайлову (липень 1709 ро­
ку) постійно «бути при гетьмані» й спільно з ним вирі­
шувати всі соціально-економічні та політичні питання.
А таємно ще доручив наглядати за гетьманом і всією міс­
цевою адміністрацією, не дозволяти їм пряме спілкування
з урядами Туреччини, Кримського ханства, Швеції, Польщі,
а також із Запорозькою Січчю. В разі виникнення нового
«заколоту» чи спалаху народного повстання царському
резидентові дозволялося застосовувати війська. Гетьман­
ську резиденцію, згідно з волею Петра І, було перенесено
з Батурина до Глухова: поближче до кордонів з Росією.
Через рік при гетьмані «сиділо» вже два резиденти, а в
їхньому розпорядженні, окрім двохсот дворів селян на
утримання, були, «про всяк випадок», два «московські»
полки. З часом позиції резидентів так зміцнилися, що вже
мало хто не розумів: головним чином саме вони, а не
гетьман, вирішують долю українців (і не лише лівобереж­
ного регіону).
З одного боку, подумки І. Скоропадський розділяв
погляди мазепинців, своїх недавніх побратимів, а з друго­
го — як слухняний арештант під наглядом царських на­
глядачів, підписував універсали, документи, в яких їхні дії
компрометувалися, піддавалися сумніву. Підтверджен­
ням вищесказаного є подорожні нотатки Даніеля Крмана',
який з релігійною місією супроводжував Карла XII у 1708—
1709 роках. У Бендерах він став свідком приїзду до короля
1 Крман Дапіел (1663—1740) — словацький посол, протестант-рсфор-
матор, автор «Подорожнього щоденника».
послів від Петра І з умовами укладення мирного договору.
З ними прибув, зазначає він, «й стародубеький полковник
Скоропадський, наступник воєводи Мазепи, союзника
шведів». Далі автор нотаток зафіксував досить важливий
момент: «Він (Скоропадський. — Авт.) виправдовувався
перед Мазепою, шо прийняв від царя титул воєводи, і
пообіцяв, шо йому, своєму воєводі, буде вірний та що при
добрій нагоді приведе до нього збунтованих козаків».
У жовтні 1710 року, коли Пилип Орлик з допомогою
турецьких і шведських військ задумав звільнити Україну
від московського війська, київський воєвода Дмитро Голі-
цин повідомив канцлера Г. Головкіна про донос короп-
ського сотника Івана Логинова на Скоропадського. Доно­
щик інформував про те, що нібито гетьман вів таємне
листування з П. Орликом. Канцлер не надав цьому ніяко­
го значення. «Как мы видим, — писав він гетьману, — что
у вашей вельможности с воєводою киевским не согласно,
однакож царское величество на нашу верность єсть бла­
гонадежен и безосновательным никаким доносам повере­
но не будет, в чем изволите ваша вельможность быть на­
дежен».
13 грудня 1710 року Д. Голіцин повідомив про свої
сумніви О. Меншикова: «Для нынешних причин... не вов­
се надобно верить гетману, понеже в малороссийском на­
роде и преж сего не без шатости было и ныне кому верить,
Бог весть...»
Підозри київського воєводи все ж мали під собою під­
ставу. Відомо про лист П. Орлика до І. Скоропадського,
в якому він запрошує останнього спільно виступити про­
ти Московщини. «Коли Вас зупиняє теперішній мій титул,
що я ношу, — писав гетьман у вигнанні, — то будьте пев­
ні, що для загального добра я уступлю його Вам, як старі­
шому, сподіваючись, що й Ви не захочете мене губити. Не
йміть віри тим, що кажуть, буцім Оттоманська Порта думає
панувати над Україною. Ні! Осяйна Порта, Його Велич­
ність король шведський і хан кримський уже межи собою
таку згоду зробили, щоб Україна не підлягала ні під чию
васальну залежність, але була б назавше самостійною дер­
жавою».
Одразу після появи військ П. Орлика в Україні майже
всі правобережні полки, за винятком Білоцерківського,
перейшли на його бік. Здалася йому й частина лівобереж­
ного війська разом з наказним гетьманом, генеральним
осавулом С. Бутовичем. Але московські урядовці здійсни­
ли низку превентивних заходів, аби запобігти розгортанню
повстання. До гетьмана та полковників були приставлені
російські наглядові підрозділи, московські війська увійшли
в Гадяч, Сорочинці, Золотоношу. Головкін наказав Ско­
ропадському «оставить жену свою в Глухове», а також «всех
полковников и старшини генеральной и знатной полковой
женам, по вашем выходе из Глухова, быть в Глухове».
Згодом дружин старшин за царською вказівкою зобов’язали
«для лутчого безонасения от неприятелей» перевезти у
Київ. їх не відпускали, до речі, й після невдалого закін­
чення акції орликівців, пояснюючи, що незабаром буде
нова війна.
Цікавий факт: із щоденника П. Орлика за 1723 рік
дізнаємося, що вмер його «старий приятель Скоропад­
ський». Цей запис вказує не тільки на дружні стосунки
Мазелиних старшин, а й на їх очевидну таємну співпрацю
після 1709 року, оскільки автор нотаток не висловлював
негативних оцінок щодо лівобережного гетьмана.
1. Скоропадський доклав чимало енергії, аби пом’якшити
участь спійманих мазепинців та їхніх родин. У січні 1709 ро­
ку він звернувся до Д. Голіцина з проханням звільнити
з-під варти заарештованих у Переяславі братів Миновичів,
знайшов аргументи для виправдання генерального осаву­
ла Михайла Гамалія, полтавського полковника Івана Ле-
венця, хорунжого генеральної військової артилерії Івана
Забіли, турбувався, аби дружина В. Чуйкевича не була
відправлена до Сибіру.
Особливо трагічно, у зв’язку з самодержавною політи­
кою Петра І, складалися відносини Скоропадського з «ни­
зовим товариством». Формально його влада поширювалась
і на Запорожжя: він продовжував носити титул «гетьмана
Війська Запорозького». Але на Січі гетьмана не визнавали.
Конфлікт поступово загострювався. Очевидно, тому до нас
не дійшли звістки про дії гетьмана, спрямовані на захист
запорожців під час зруйнування Старої Січі в фавні 1709 ро­
ку за указом Петра І. Більше того, документи зафіксували
надто доброзичливе ставлення гетьмана до одного з вико­
навців його волі командира компанійського полку, а потім
чигиринського та прилуцького полковника Гната Галагана.
Фамільний архів Ґалаґанів містив чимало універсалів, ви­
даних Скоропадським Гнатові Ґалаґану та його близьким
на володіння селами, млинами тощо.
Не набагато краще складалися відносини Івана Скоро­
падського із деякими царськими сановниками. Після ви­
гнання шведських військ з України окремі з них стали
домагатися від голови адміністрації значних земельних
надань (серед них царський улюбленець О. Меншиков,
князі Долгорукові, Шафіров, Шереметєв). Відмовити їм
за тих умов — значило б викликати невдоволення дуже
впливових осіб, від яких залежало становище в управлінні
краєм багатьох старшин та самого правителя Лівобережжя.
Крім того, при дворі не припинялись чутки про можливу
зраду «малоросіян». А Скоропадський неабияк боявся цьо­
го і намагався за будь-яку ціну відвернути від жителів краю
і від себе особисто підозри в лихих намірах, навіть у зви­
чайній нелояльності до російського уряду.
В 1710—1711 роках, під час третьої російсько-турецької
війни, І. Скоропадський знову проявив своє негативне
ставлення до «низового товариства». Разом з генералом
І. Бутурліним, котрий очолював вісім полків російської
армії, біля Кам’яного Затону (район впадіння р. Кам’янки
в Дніпро) вони за наказом Петра І «розорили» Січ, побу­
довану незадовго перед тим запорожцями замість зруйно­
ваної 1709 року Старої Січі. Це змусило козаків шукати
нового місця мешкання в межах території, підвладної крим­
ському ханові.
Треба зауважити, що Іван Скоропадський проводив
соціальну й економічну політику, в найважливіших аспек­
тах продовжуючи «традиції» правління попередників, зок­
рема І. Самойловича та І. Мазепи. Так, при ньому далі
тривав процес поступового закріпачення селян, міщан і
рядових козаків, обмеження їхніх станових прав, посилен­
ня феодальної експлуатації. Скоропадський видавав спе­
ціальні універсали й «листи» про заборону посполитим
скаржитися на землевласників (подібний указ-закон ви­
дасть на початку 1760-х років Катерина II і поширить його
чинність на всю Російську імперію).
Вже в перші роки свого гетьманування Скоропадський
безпосередньо втручався в функціонування цехів: підтвер­
джував старий або визначав новий їх статус, боронив у разі
потреби від «притиснений» ремісників державцями; ціка­
вився прибутками міських органів управління, особливо
Київського магістрату. В зв’язку з цим давав полковій і
сотепній старшині відповідні розпорядження. Основним
же аспектом усієї внутрішньополітичної діяльності голови
старшинської адміністрації залишалися, безперечно, аг­
рарні відносини. Будучи сам великим землевласником (він
мав близько 20 тисяч дворів посполитих), І. Скоропад­
ський, щоб завоювати до себе прихильність найбільш
впливових і заможних осіб, роздав їм майже сотню маєтків
з трьома тисячами феодально залежних селян і міщан.
Особливо багато універсалів та дарчих різного роду на цілі
маєтки, окремі землі, ліси, пасіки, млини тощо видав він
монастирям: практично всім київським (причому повин­
ності мали виконувати на духовенство не лише піддані, а
и рядові козаки), Ніжинському Благовіщенському, Єлець-
кому, Успенському, Переяславському Михайлівському,
Чернігівському Кам’яисцькому та іншим. Певну частину
земельного фонду для ножалувань становили так звані
«изменческие» маєтності, тобто ті, які залишились і були
конфісковані після учасників мазепинських подій. Тих,
хто потрапляв у полон під час війни, а потім повертався
додому, Скоропадський відновлював у правах на маєтки.
Крім того, гетьман вирішував суперечки за землі між стар­
шинами і сільськими (міськими) фомадами, визначав міри
покарання порушникам, видавав «оберегательньїе» листи
«о нечинении никаких обид» монастирям чи конкретним
особам.
Проте авторитет і влада гетьмана продовжували не­
впинно падати. Місцеві старшини, особливо полковники,
часто-густо ігнорували його розпорядження в своїх ад­
міністративних підрозділах, вели нерідко незалежну полі­
тику. Дуже обмежував дії Скоропадського і царський указ
1715 року про регламентацію обрання на всі полкові по­
сади, а також сотників. Петро І прямо втручався у цей
процес. Так, за власним бажанням він призначив полков­
ником Ніжинського полку «з веяикоросіян» Петра Толс-
того, Київського — Антона Танського. Одночасно цар
почав прямі призначення осіб на уряди сотництва, напри­
клад, Федора Лисовського, який протягом кількох років,
користуючись підтримкою Петра, змушував неабияк трем­
тіти від страху жителів Новгорода-Сіверського. В 1718 році
гетьман змушений був на «прохання» Петра І віддати свою
15-річну дочку від другого шлюбу Уляну (1703—1733) за
сина царського улюбленця — П. П. Толстого. В 1720 році
Петро І обмежив функції генерального суду.
В останні роки правління на популярності гетьмана
негативно позначилися примусові канальні роботи, спо­
рудження фортифікаційних будівель, «військові низові»
походи тощо. Козаків і посполитих нерідко «ганяли» до
Петербурга, Астрахані, на Кавказ. До них, як правило,
залучались найбільш фізично здорові й економічно забез­
печені рядові козаки, селяни та міщани. З них додому
поверталось лише від ЗО до 60 відсотків, а інші вмирали
від нестерпних умов життя, епідемій та каліцтв... На дум­
ку деяких дослідників, така внутрішня політика прямо
вела до поступового знищення українського генотипу (ад­
же мова йшла про смерть десятків тисяч людей). Так, у
1721 році на Ладозькому каналі працювало десять тисяч
козаків, з них за один лише рік померло три тисячі. В од­
ному з документів того часу — описі полковника І. Чер­
няка праці козаків на Ладозі в 1722 році — зазначалось,
що там велике число козаків хворих і померлих, тяжкі
хвороби весь час зростають, проте «приставні» офіцери,
не зважаючи на це, за наказом «пана» бригадира Леонтева,
б’ють людей при роботі палюгами. Праця козаків тривала
не тільки у звичайні дні й ночі, а й у святкові дні.
Послаблення гетьманської влади надало можливість
здійснити царському уряду деякі обмеження і в сфері еко­
номіки України Зокрема, все частіше місцевим купцям і
торговим людям заборонялося займатися закордонною
торгівлею. Вводилась державна монополія на багато то­
варів. Широко застосовувалася необхідність перекупову­
вати різноманітні товари лише в російських купців, з чого
останні мали неабиякий зиск. Нерідко центральною вла­
дою наперед визначались торги, ярмарки, а особливо пор­
ти в Росії, де саме могли торгувати українці. У зв’язку з
цим, особливої гостроти на той час набуло питання про
торгівлю із Запорожжям. Спеціальні розпорядження царя
взагалі забороняли її. Хто ж порушував такого роду укази,
міг зазнати «жестокого наказания» і бути засланим до
Сибіру. Так, 9 червня 1721 року царський уряд надіслав
гетьману Івану Скоропадському «грамоту» про покарання
«кнутом» і засланням до Сибіру «полтавців» С. Кириль-
ченка та А. Пархоменка за недозволену торгівлю на Запо­
рожжі. Крім того, не зважаючи на те, що імператор, як
правило, позитивно ставився до будь-якої промислової
діяльності, він значно обмежив українців, які їздили на
південь країни по сіль, рибу та звіра. Отже, наведені фак­
ти незаперечно свідчать: Петро І фактично скасував віль­
ну українську торгівлю.
Однією з негативних економічних санкцій можна вва­
жати прагнення російського уряду збувати на території
українських земель «лихі» мідні гроші, щоб срібні й золоті
залишилися по змозі в обігу населення Росії, якомога
більше зосереджувались у державній казні.
Дуже підривало місцеву економіку постійне перебуван­
ня в Україні великої кількості російських військ (іноді
понад 10 тисяч чоловік), які утримувалися головним чином
за рахунок простого люду, а також швидке зростання по­
датків. Так, у 1722 році тільки з Лівобережжя в царську
скарбницю надійшло 45,5 тисячі крб. У тому ж році Ско­
ропадський від імені «всіх малоросіян» з «плачем і слізьми»
просив Петра І вивести свої полки з Лівобережжя, скар­
жився на зловживання Олександра Меншикова. Але Пет­
ро 1 удавав, ніби не чує старого гетьмана. Він проводив
свою політику. Тоді помітно звузилося вживання націо­
нальної мови (особливо в офіційних установах, великих
містах і т. д.), скоротилося друкування українських кни­
жок, здобуття освіти було взято під нагляд дуже підозрілої
й неприязної державної цензури, Українська церква під­
пала під значний вплив Московської патріархії. В 1721 році
навіть Святе Письмо заборонялось передруковувати з дав­
ніх книжок, виданих в Україні, а лише з «московських».
Усі ці заходи, зрозуміло, викликали невдоволення серед
місцевого населення, негативно впливали на суспільно-
політичне та економічне життя українства.
В 1722 році, коли старий гетьман разом з дружиною
перебував у Москві на святкуваннях у зв’язку з підписан­
ням Ніштадського миру зі Швецією, сюзерен видав спе­
ціальний указ про створення в Україні так званої Першої
малоросійської колегії, її безпосередні функції (нагляд за
всією діяльністю гетьмана, генеральних, полкових і сотен­
них старшин, дозвіл на видачу ними розпоряджень по
управлінню краєм тощо), як вищої апеляційної інстанції
на території регіону, ще більше зміцнили позиції росій­
ських сановників. Взагалі на гетьмана перестали зважати.
Його становищу не позаздриш. Він весь час перебував під
підозрою. І тому гетьман Іван Скоропадський не зміг пе­
режити такого політичного удару, після виходу царського
указу він від хвилювання почав слабнути й 3 липня 1722 ро­
ку помер у Глухові. Через день його поховали у Гамаліїв-
ському монастирі. Це був перший гетьман після Б. Хмель­
ницького, який помер у гетьманському чині при посаді й
на рідній землі.
Проте й ця смерть не стала на заваді Петру І в здійс­
ненні його великодержавницьких планів. Навпаки — він
узагалі заборонив вибори наступного гетьмана.
І. Скоропадський не зі своєї волі став гетьманом, але
ставши на чолі пошматованої, колись великої, а нині поз­
бавленої державності країни, на чолі враженого розбратом
народу, намагався зробити неможливе, аби якось урятува­
ти цей народ від остаточного винищення і зберегти його
від цілковитого приниження.