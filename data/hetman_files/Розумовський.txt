Кирило Григорович Розумовський
(1728-1803)
Останній гетьман Гетьманщини (1750—1764). За чотирна­
дцять літ свого гетьманування приїздив в Україну лише ліче­
ний час (липень—листопад 1751, березень—грудень 1757, бе­
резень 1760 — жовтень 1761, липень 1763 — січень 1764).
Але незважаючи на це, реформаторська політика гетьмана
К. Розумовського, його прагнення розширити суверенітет
Гетьманщини викликали невдоволення петербурзького уряду,
що врешті-решт і призвело до ліквідації російським само­
державством інституту Гетьманства в Лівобережній
Україні
22 лютого 1750 року мешканці Глухова стали свідками
урочистої події, що знаменувала початок нового і, як ви­
явилося, останнього етапу в розвитку української держав­
ності. З огляду на це, мабуть, не зайвим буде докладний
опис цієї церемонії. З самого ранку за гарматними по­
стрілами, що пролунали як сигнал, на міському майдані
зібрався великий натовп. Сюди прибули й усі десять коза­
цьких полків. Водночас у будинку, відведеному для графа
Гендрікова, почали збиратися представники старшини, а
також українського вищого духовенства на чолі з митро­
политом Тимофієм Щербацьким. О 9-й годині ранку роз­
почалася церемонія обрання гетьмана. З двору російського
посланника в супроводі загону озброєних козаків, росій­
ських гренадерів і військових музикантів виїхала споряд­
жена карета, в якій був граф Гендріков зі своїми асистен­
тами та секретар Колегії закордонних справ Степан Писарев.
Останній тримав у руках велику срібну з позолотою таріл­
ку, на якій лежала царська жалувана грамота. Слідом за
каретою представники старшини (зокрема генеральний
судця Яким Горленко, генеральний підскарбій Михайло
Скоропадський, генеральний писар Андрій Безбородько,
генеральний хорунжий Микола Ханенко, генеральний бун­
чужний Дем’ян Оболонський, бунчукові товариші Іван
Гамалія, Яків Маркович, Федір Ширяй, Іван Жоравка,
Ілько Журман та ін.) несли російські та українські прапо­
ри, а також гетьманські клейноди: булаву, бунчук, печатку.
З прибуттям карети на майдан, де стояв спеціально спо­
руджений постамент, царська грамота й гетьманські клей­
ноди були покладені на два столи. Відкрив зібрання граф
Гендріков, який нагадав про волю імператриці відновити
гетьманство в Україні й закликав присутніх «избрать меж
себя из природных своих людей гетмана, по малороссий­
ским своим правам и вольностям, вольными голосами».
Потім Писарев голосно зачитав жалувану грамоту, а мит­
рополит Т. Щербацький висловив глибоку подяку Єлиза­
веті. Гендріков голосно кілька разів запитав присутніх, кого
вони бажають собі в гетьмани. Прозвучала відповідь, що
вже давно була підготовлена й перебувала в усіх на вустах:
«Графа Кирила Григоровича Розумовського!»
Після святкової канонади з 101 гармати й пострілів з
козацьких рушниць царську жалувану грамоту й гетьман­
ські клейноди занесли до Миколаївської церкви, де відбу­
лася урочиста літургія. Потім у резиденції Гендрікова дали
великий бенкет, під час якого особисто господарю гене­
ральна старшина подарувала 10 тисяч карбованців, а всій
графській свиті — 3 тисячі. Не забули й за простолюд,
якому на відзначення свята, що під гуркіт гармат тривало
допізна, виділили понад 200 відер горілки.
5 червня 1750 року царським указом Єлизавета затвер­
дила «обрання» К. Розумовського гетьманом Лівобережної
України, а в жовтні того ж року під його владу передали
й Запорозьку Січ. Резиденцією нового гетьмана стало міс­
то Батурин, що свого часу зазнало жахливих руйнувань і
пограбувань з боку російського карального загону, очолю­
ваного О. Меншиковим.
13 березня 1751 року новообраний гетьман, який все
ще залишався в Петербурзі, урочисто присягнув у при­
дворній церкві імператриці «верным, добрим и послушным
рабом и подданным быть... чин гетманства над Войском
Запорожским и над народом малороссийским верно и
постоянно содержать и все то войско и народ малороссий­
ский к верности, к службе и послушанию приводить и ни
с которыми посторонними государи без ведома и без ука-
зу ея Императорского Величества никакой переписки и
пересылки собою не иметь...» Виголосивши й підписавши
присягу, текст якої однозначно засвідчував повну залеж­
ність гетьмана України від Росії, Розумовеький одержав
з рук Єлизавети гетьманську булаву та інші клейноди.
Так з волі доньки того, хто руйнував українську держав­
ність, було відновлено гетьманське управління Лівобереж­
ній Україні...
Але повернімося на десятиліття назад. У листопаді
1741 року в Петербурзі стався черговий двірцевий перево­
рот, внаслідок якого російський імператорський престол
посіла дочка Петра І Єлизавета. Ця подія мала велике
значення для України та її подальшої долі. Адже фавори­
том імператриці на той час був Олексій Розумовський,
українець за походженням. Дивовижно склалася його доля.
22-річним юнаком, маючи неабиякі вокальні здібності,
потрапив він до придворного хору в Петербурзі, куди при­
віз його полковник Федір Вишневський. Останній, повер­
таючись з Угорщини, проїжджав на Різдвяні свята 1731 ро­
ку через селище Чемер, що на Чернігівщині, і випадково
почув у місцевій церкві спів молодого козака із селища
Лемеші Олексія Розума. Чудовий голос і приваблива зов­
нішність юнака зробили свою справу — Вишневський
запросив його до Петербурга, на що Олексій охоче пого­
дився. Тим паче, що на той час він фактично залишився
без домівки. Невдовзі, рятуючись у черговий раз за читан­
ня книг від гніву завжди п’яного батька, лемешівського
козака Грицька Розума (дістав своє прізвище від приказки,
яку часто промовляв напідпитку: «Що то за голова, що то
за розум»), Олексій утік з дому й поселився в Чемері, за­
робляючи собі на життя співом у церковному хорі.
У Петербурзі Олексія чекала приємна несподіванка.
Тут він зустрів багато земляків (придворні співаки в той
час набиралися до хору майже винятково з України). До
речі, тоді ж майже усі вищі духовні посади обіймали в
столиці українці. Проте у придворному хорі Олексій Розум
перебував недовго. Сталася подія, що остаточно визначи­
ла його долю: цесарівна Єлизавета, яка відвідувала бого­
служіння в придворній церкві, була вражена чудовим го­
лосом молодого українського співака. Коли ж на вимогу
царівни юнак з’явився перед нею, глибоке почуття охопи­
ло Єлизавету. Високий, стрункий, смаглявий, з гарними
чорними очима, Олексій Розум припав до душі молодій
царівні. «Це був один з найкрасивіших чоловіків, що ба­
чила я на своєму віку», — записала цесарівна до свого
щоденника.
Таким чином, можна сказати, поневолі розпочалося
кар’єрне сходження козацького сина поневоленої України
до найвищих посад та санів імперії. Саксонський дипломат
Г. фон Гельбиг повідомляв: «Захоплення Єлизавети співа­
ком з придворної капели не було таємницею для імпе­
ратриці Анни Іоаннівни. Навпаки, це захоплення могло
допомогти їй реалізувати намір усунути доньку Петра Ве­
ликого від права престолонаслідування як пряму спад­
коємницю трону. Тому досить поблажливо вона ставиться
до її захоплень амурними справами...»
Слід сказати, що, як і при великому царському дворі,
при дворі Єлизавети перебувало чимало українців. Були
тут, скажімо, такі співаки, як Тарасевич і Божок, сліпий
бандурист Григорій Михайлов, камер-лакей Іван Федоро­
вич Котляревський, секретар Петро Мирович та ін.
Особливе значення, мабуть, мала й та обставина, що
сама Єлизавета володіла маетностями в Україні, а її духів­
никами були вихідці з України отець Костанцій і колиш­
ній священик її вотчини з селища Понорниці Чернігів­
ського полку Федір Дуб’янський.
Ця сприятливість до українців ще більше посилилася
після сходження Єлизавети на царський престол. По суті,
увесь двір, запобігаючи перед могутнім фаворитом (до речі,
вже не Розумом, а Розумовським), пристосовувався до його
смаків. Функціонувала постійна італійська опера, в якій,
поряд з відомими співаками з Європи, виступали й ук­
раїнські співаки. Серед останніх особливо виділявся красою
свого голосу Марко Полторацький. Великою популярністю
користувалися тут й українські бандуристи. На двірських
бенкетах найпрестижнішими вважалися українські страви.
Велич і могутність Олексія Розумовського не могли не
позначитися й на становищі його численної родини в Ук­
раїні, з якою він підтримував постійні зв’язки і допомагав
їй матеріально. З часом усі його родичі стали заможними
людьми й посіли чільні місця серед представників україн­
ської панівної верхівки. Та особлива увага була звернута на
молодшого брата фаворита Кирила, доля якого виявилася
не менш дивовижною, ніж його брата-патрона.
Уже в 14-річному віці (народився 1728 року) він потра­
пив із глухого села до царського двору, де під опікою кра­
щих тогочасних педагогів і вихователів, зокрема О. П. Су­
марокова та І. П. Єлагіна, поглиблював свою освіту, початок
якої одержав на батьківщині. Для завершення освіти у
березні 1743 року Олексій Григорович відправив свого
брата на два роки за кордон під вигаданим ім’ям росій­
ського дворянина Івана Івановича Обідовського. Настав­
ником при ньому було визначено Григорія Миколайовича
Теплова, якому судилося впливати не тільки на подальше
життя молодшого Розумовського, а й на остаточну долю
самої української державності. Григорій Теплов, за офіцій­
ною версією, вважався сином опалювача груб у архієрей­
ських покоях, а якщо вірити придворним пліткам — був
позашлюбним сином ректора Києво-Могилянської ака­
демії, єпископа, сподвижника Петра І — Феофана Про­
коповича.
Перебуваючи за кордоном, юний Кирило Розумов-
ський разом зі старшим братом уже в червні 1744 року був
удостоєний графського титулу. Очевидно, там Кирило Ро-
зумовський здобув і грунтовну освіту, навчаючись, зокре­
ма, в Німеччині під керівництвом таких відомих на той
час учених, як Штрубе і Ейлер (до речі, доброго знайомо­
го Теплова по Петербурзькій академії). Обрані членами
Російської Академії наук, вони тривалий час мешкали в
Петербурзі. Після Німеччини Кирило здобував освіту у
найпрестижніших навчальних закладах Франції та Італії.
Навесні 1745 року молодий Розумовський прибув до
Петербурга. Отримавши невдовзі досить високий придвор­
ний чин дійсного камергера, він поринув у веселе й безтур­
ботне життя вельможі єлизаветинського двору. Маючи
гарну зовнішність і гострий розум, він, за свідченням Ка­
терини II, зумів досягти у вищому світі загальної шани і
любові. Імператриця в своїх мемуарах писала, що особли­
вою популярністю й успіхом Кирило Григорович користу­
вався у придворних красунь.
Особиста прихильність до нього імператриці Єлизаве­
ти додалася ще й престижним одруженням у 1746 році із
родичкою цариці — внучатою сестрою Катериною Іванів­
ною Наришкіною, яка від імператриці отримала величезний
посаг: кілька десятків тисяч кріпаків, будинок у Москві на
Воздвиженці, підмосковні села Петровське, Троїцьке, Кот­
ли, пензенські вотчини Чернишове, Єршове та ін. Того ж
року вісімнадцятирічний Кирило Розумовський був при­
значений президентом Російської Академії наук.
Таке призначення пояснювалося не лише прихильніс­
тю цариці Єлизавети до Розумовських, але й тогочасною
офіційною політикою її уряду, спрямованою проти засил­
ля німців у важливих сферах життя країни і, зокрема, в
науці. Перші чотири президенти Російської Академії наук
були німецького походження- Після вступу Єлизавети на
престол у зв’язку з відсутністю бажаної для цариці канди­
датури серед росіян посада президента академії упродовж
п’яти років взагалі залишалася вакантною. За таких обста­
вин юний Кирило Розумовський, маючи за плечима досить
пристойну європейську освіту, а головне, будучи довіре­
ною особою імператриці, став президентом академії. Вод­
ночас, з огляду на молодість і недосвідченість президента,
фактичне керівництво установою було доручено вихова­
телю К. Розумовського Г. Теплову, який офіційно зайняв
посаду асесора при академічній канцелярії.
В академії тоді відчайдушну й непримиренну боротьбу
із засиллям німців вів геніальний російський учений Ми­
хайло Ломоносов, який свого часу навчався в Києво-Мо-
гилянській академії. Слід зазначити про маловідомий (по
суті, замовчуваний) у радянській історіографії факт, що
українець К. Розумовський одразу пройнявся глибокою
шаною до Ломоносова і, незважаючи на те, що останній
мав багато ворогів серед керівної академічної верхівки
(Теплов, Шумахер та ін.), часто підтримував його як мо­
рально, так і матеріально.
Тим часом у політичному житті України назрівали ви­
значні події. Ще в 1744 році, під час подорожі Єлизавети
в Україну, представники старшинської верхівки передали
імператриці у Глухові чолобитну з проханням про віднов­
лення гетьманства. І хоча цариця, зважаючи на підтримку
прохання з боку свого фаворита, поставилася до ідеї ціл­
ком прихильно, вона, безперечно, враховувала політику
своїх попередників, особливо Петра І, яка була спрямова­
на на всіляке обмеження й повну ліквідацію автономії
України-Гетьманщини.
Надзвичайно важливим і серйозним для імператриці та
її уряду було й питання щодо кандидатури гетьмана. Цілком
ймовірно, що в середині 40-х років XVIII століття найре-
альнішим претендентом на цю посаду міг бути Олексій
Розумовський. Але згодом вибір випав на його молодшого
брата, який на той час уже швидко ввійшов у вир світського
життя і став досить помітним його учасником. Вирішаль­
ним поштовхом до прийняття імператрицею рішення про
відновлення в Україні гетьманства стало ускладнення на
гой час міжнародного становища Росії: на заході саме на­
зрівала війна з Пруссією, а на півдні — з Туреччиною.
Не бажаючи в такій ситуації викликати невдоволення
української старшини й розпалювати її сепаратистські на­
строї, 5 травня 1747 року Єлизавета підписала Указ «О бытии
в Малороссии гетману по прежним правам и обыкновени­
ям». При цьому офіційним представникам генеральної стар­
шини, зокрема Лизогубу, Ханенку й Гудовичу, які перед тим
уже тривалий час перебували в Петербурзі, однозначно дали
зрозуміти, що мова може йти про обрання в гетьмани тіль­
ки молодшого Розумовського. Одначе через те, що останній
не поспішав міняти блиск столичного побуту на гетьманські
турботи і на сіре, буденне, як йому здавалося, життя в глухій
провінції, сам термін проведення обряду «обрання» гетьма­
на значно затягнувся і відбувся лише на початку 1750 року.
За цей час у Кирила Григоровича народилися дочка й син
(Наталка й Олексій), а сам він дістав почесний чин підпол­
ковника лейб-гвардії Ізмайлівського полку.
Але в січні 1750 року депутати Гудович і Ханенко (Ли-
зогуб на той час уже помер у Москві) привезли до Глухо­
ва царську грамоту, одержану ними в Колегії закордонних
справ, у якій йшлося про те, що «быть в Малой России
гетману по-прежнему». Під останнім визначенням, зокре­
ма, малися на увазі сумнозвісні умови, на яких після по­
грому України Петром 1 у 1709 році гетьманом став Іван
Скоропадський.
Отже, сценарій «обрання» гетьмана, розроблений і санк­
ціонований у Петербурзі, почав втілюватися у життя. Його
режисером-постановником в Україні став спеціальний
царський посланець граф Гендріков, котрий прибув до
Глухова з жалуваною грамотою на гетьманство. Заручив­
шись повною підтримкою старшини, духовенства й коза­
ків щодо бажаної кандидатури, він розпочав активну під­
готовку офіційної церемонії.
У середині липня 1751 року новообраний гетьман К. Ро­
зумовський із величезною свитою прибув до Глухова, де
йому влаштували помпезну зустріч. Нерозлучним супут­
ником гетьмана залишався Теплов, який прибув із ним в
Україну в чині колезького радника. Незабаром він очолив
новостворену гетьманську канцелярію і поступово прибрав
до своїх рук її адміністративну діяльність. Користуючись
необмеженим довір’ям з боку гетьмана, Теплов став не­
гласним повелителем Лівобережної України, що виклика­
ло невдоволення матері гетьмана, старої Розумахи.
К. Розумовський, як і попередні гетьмани, став най­
більшим землевласником в Україні й одним із найбагатших
поміщиків усієї Росії. Згідно з царським указом від 5 чер­
вня 1750 року йому дарувалися міста Батурин, Почеп і
Ямгііль з повітами, значна частина Гадяцького замку з
містечками й селами, а також чимало дворів з Шептаків-
ської, Чеховської й Биковської волостей та інших мает­
ностей — загалом 10 107 дворів. Тоді ж у підпорядкування
нового гетьмана, тобто «на уряд», перейшли всі маєтності,
що належали перед тим Д. Апостолу. Тільки у рангових
володіннях К. Розумовського, що були мало не в усіх пол­
ках, перебувало 9 628 селянських дворів і бездвірних хат.
Щоправда, це було вдвічі менше, ніж мали гетьмани Ма­
зепа й Скоропадський (відповідно 19 654 і 19 882 двори).
Власне, саме на це скаржився Розумовський в одному з
своїх листів до Петербурга. Однак якщо врахувати володін­
ня, подаровані йому царським урядом (тобто приватні), то
навряд чи були в нього підстави для подібних скарг. Так,
1764 року, одразу після ліквідації гетьманства, К. Розу-
мовському «пожаловали в потомство» до восьми тисяч
дворів. Згідно з ревізією 1782 року в семи повітах Новго-
род-Сіверської губернії за К. Розумовським нараховувало­
ся 74 177 кріпаків, а в російських губерніях — понад 45 ти­
сяч (І. Мазепа, наприклад, мав у російських маєтках до
11 тисяч кріпаків).
Маючи величезні прибутки, гетьман Розумовський
значну увагу приділяв розширенню своєї глухівської рези­
денції, яка, за словами біографа родини Розумовських
князя А. Васильчикова, була «миниатюрною копиею со
двора петербургского», а потім і батурииської. Зокрема,
батуринський палац К. Розумовського являв собою вели­
чезний, як на той час, будинок, споруджений на петербур­
зький зразок. Кімнати гетьманського палацу прикрашали
картини, оксамит, шовк, золотий посуд, безліч дзеркал,
дорогі меблі, килими тощо. Тільки на утримання обслуго­
вуючого персоналу, що складався з 261 чоловіка, щорічно
витрачалося понад 60 тисяч карбованців. У гетьманському
палаці в Глухові, а потім у Батурині був свій придворний
штат: капелян, капельмейстер (усього понад 30 музикантів
і співаків), сотник, конюший та ін. Козаки-бобровники,
стрільці й пташники полювали на бобрів та всяку дичину,
що йшла до столу гетьмана. Для охорони персони гетьма­
на й гетьманського прапора було утворено спеціальний
кінний загін, члени якого вдягалися в зелені гусарські
мундири. У гетьманському палаці постійно влаштовували­
ся бенкети, театральні вистави.
Поступово родина Розумовських встановила тісні сто­
сунки, в тому числі й родинні (через шлюби), з багатьма
старшинськими сім’ями. Зокрема, близькими родичами
Розумовських стали Журмани, Жоравки, Кочубеї, Вальке-
вичі, Апостоли, Ґалаґани та ін. Виконуючи бажання чис­
ленних родичів, гетьман на підставі своїх універсалів (без
царських указів) почав роздавати їм у володіння не лише
окремі маєтності, але й цілі сотенні містечка з вільним
населенням. Саме в цей час у гетьманських універсалах
уперше з’явилося таке формулювання, як «в вечное и по-
томственное своє и наследников своих владение». Зрозумі­
ло, що представники старшини, і передусім численні ро­
дичі гетьмана, поспішали одержати вільні поселення, що
подекуди ще збереглися. Щодо масштабів такого пограбу­
вання вільних маєтностей старшиною в період гетьманства
К. Розумовського, то це можуть засвідчити наслідки офі­
ційних ревізій 50-х — початку 60-х років XVIII століття.
Так, за ревізією 1751 року із вільних маєтностей в усіх
полках нараховувалося 2859 дворів і 26 бездвірних хат, в
1753 — відповідно 1723 і 1852, в 1764 — 963 і 367. Слід
зазначити, що певна доля цих маєтностей дісталася й гру­
зинським феодалам, котрі проживали в той час в Україні.
Зокрема, на початку 50-х років за гетьманськими універ­
салами в чотирьох полках (Лубенському, Миргородському,
Прилуцькому й Полтавському) їм було роздано 1113 дворів
і 556 бездвірних хат.
Після 1760 року гетьман під тиском феодалів спеціаль­
ним універсалом здійснив новий крок на шляху закріпа­
чення українського селянства, заборонивши останньому
переселятися на нові місця й забирати при цьому своє
майно без письмового дозволу панів. У 1763 році цей уні­
версал було підтверджено відповідним царським указом.
К. Розумовський почав призначати й полковників, хоча
іще з часів Петра І такі призначення вважалися справою
царського уряду. Немає сумніву і в тому, що під впливом
гетьмана в Україні з’явився й царський указ від 13 січня
1752 року, який підтвердив усі попередні заборони щодо
поширення на українців холопства з боку будь-кого. Но­
вий указ у рішучій формі заборонив, «чтоб малоросиян
никто, кто б какого звання и достоинства ни был... ника­
кими образы в вечное холопство не укреплял... будет же
кто на них хотя какие крепости и письма имеют, оным
быть недействительными; а ежели кто от того времени
дерзнет в противность оных указов с малороссиянами по­
ступать, с теми будет учинено как явными преступниками
и ослушниками указов...».
Без дозволу гетьмана заборонялося арештовувати ук­
раїнців, окрім карних злочинців. Щодо цього показовим
є розпорядження К. Розумовського від 1760 року про ут­
ворення при гетьмані особливої контори для прийому
прохань, листів і документів.
Подібна самостійність українського гетьмана, який,
незважаючи на його близькість до імператриці, розглядав­
ся не більше як один із вищих чиновників Російської
імперії, викликала невдоволення царського уряду й спо­
нукала його до активного втручання у справи управління
Гетьманщиною. Тож, уже в березні 1754 року, перебуваю­
чи на той час у Москві, імператриця спеціальним указом
заборонила гетьману самостійно призначати полковників
до українських козацьких полків, залишивши за ним лише
право його попередників — добирати кандидатів на цю
посаду. Тоді ж офіційно було підтверджено становище, за
яким українським гетьманам заборонялося вести самостій­
не листування з іноземними державами, а при гетьманах
перебували російські радники-міністри. Відтак усе це без­
посередньо стосувалося й К. Розумовського. Під особливо
суворий нагляд були поставлені фінансові справи Гетьман­
щини. Указ від 1754 року вимагав, щоб гетьман надсилав
до Петербурга докладні звіти щодо всіх прибутків і видат­
ків. Розумовський просив звільнити його від подібного
звітування, однак канцлер Воронцов повідомив, що імпе­
ратриця категорично відхилила це клопотання й зобов’яза­
ла
ла гетьмана неухильно виконувати царський указ. Того ж
1754 року з метою підірвати економічну незалежність
гетьмана на Лівобережній Україні царським урядом були
ліквідовані всі внутрішні митні збори, відомі як «індукта»
та «евекта». Тож увесь індуктивний збір, що припадав на
долю гетьмана, у нього відібрали. Щоправда, трохи пізні­
ше ця втрата частково компенсувалася у вигляді щорічної
сплати К. Розумовському 50 тисяч карбованців з прибутків
прикордонних митниць. Нарешті, на початку 1756 року
вирішення всіх справ України-Гетьмаишини було перене­
сено з Колегії закордонних справ до Сенату. І хоча це
офіційно відбувалося за бажанням самого К. Розумов-
ського, в якого на той час були складні особисті стосунки
з головою російського уряду Бестужевим, відтоді факт
безпосередньої підлеглості гетьмана вищій російській дер­
жавній установі негативно впливав на його престиж. До
того ж через деякий час додався й царський указ 1761 року
про відокремлення від Гетьманщини і підпорядкування
Сенату м. Києва. Об’єктивно це, по суті, були вже перші
офіційні кроки царського уряду до остаточної ліквідації
автономного ладу Лівобережної України. У посиленні цен­
тралізаторської політики російського самодержавства щодо
України-Гетьманщини в цей період, безперечно, відіграла
роль й анонімна «Записка о Малой России».
Фактично паплюжачи усі дії гетьманської адміністрації,
її автор намагався довести необхідність радикальних змін
в Україні й зрівняння її у правах з іншими на ціональними
околицями Російської імперії. При цьому чи ненайголовні-
шим об’єктом критики було існуюче на той час українське
(«малоросійське») право. Останнє кваліфікувалося ним
«яко главный непорядок в Малой России», оскільки «оно
им вливает мнимую вольность и отличество от других вер­
ных подданных Ее Императорского Величества...». Звідси
випливала й теза (що незабаром лягла в основу позиції й
самого царського уряду з даного питання), у якій, зокрема,
йшлося: «Но права гражданские, касающиеся до свойства
народа, управляемого самодержавним государем, яко в Ста­
туте Литовском для республиканского правления учреж­
денные, весьма несвойственны уже стали и неприличны
малороссийскому народу, в самодержавном владении пре­
бывающему». Питання, як бачимо, порушувалося, а згодом
й вирішувалося досить однозначно — ніякої автономії Ук­
раїни немає й не може бути.
Однак особисті позиції й становище самого гетьмана
К. Розумовського на цей час залишалися досить міцними.
Як і раніше, він користувався великою прихильністю ім­
ператриці Єлизавети. Часто приїжджаючи до Петербурга
й Москви, він підтримував міцні зв’язки з багатьма най­
вищими царськими сановниками й вельможами. Саме в
цей період К. Розумовський встановив дружні контакти з
великою княгинею Катериною — майбутньою імператри­
цею Росії, а через неї і з майбутнім польським королем
Понятовським. Так, згодом і сама майбутня імператриця
Катерина II у своїх записках писала: «Років двадцять по
тому я якось спитала його, що рухало ним, коли він, що­
дня долаючи по 40—50 верст, приїздив до нашого з цеса­
ревичем тихого непримітного двору у Раєві, коли у нього
збиралось вишукане товариство. Він відповів із запалом:
“Закоханість у вас!” Я навіть думки не мала про це. Він
же на той час був одружений з найбагатшою спадкоємни­
цею роду Наришкіних».
На той час значно активізувалася діяльність К. Розу­
мовського і як президента Російської Академії наук. Як
відомо, Михайло Ломоносов, натхненний і заохочений його
підтримкою та допомогою з боку фаворита імператриці
Івана Шувалова, розгорнув роботу по створенню й дальшо­
му розвитку Московського університету та гімназії при ньо­
му. Саме з ініціативи К. Розумовського кількість учнів цієї
гімназії, котрі навчалися за державний рахунок, збільшила­
ся утричі. За дорученням президента академії Ломоносов
почав складати великий атлас Російської імперії.
Треба зазначити, що подібні просвітянські заходи К. Ро­
зумовського не обмежувалися лише Петербургом чи Мос­
квою. Гетьман пройнявся ідеєю створення університету і
в Україні, зокрема в своїй резиденції Батурині. У 1760 році
Г. Теплов, узявши за зразок статут німецьких університетів,
створив проект батуринського університету, фундатором і
протектором якого мав стати гетьман. В університеті пе­
редбачалося функціонування дев’яти кафедр («професур»),
зокрема з латинського красномовства, філософії, юрис­
пруденції, історії, математики, теоретичної й практичної
фізики, анатомії, хімії, ботаніки та природознавства. Про­
фесори університету, крім публічних лекцій для всіх сту­
дентів, могли (за бажанням студентів) читати ще й при­
ватні лекції.
За цим проектом при батуринському університеті пе­
редбачалося утворення підготовчої семінарії на 40 здібних
учнів — вихідців із збіднілих шляхетських родин і «різних
чинів», яким надавалася спеціальна стипендія.
Та, на жаль, проект створення першого в Україні
світського вищого навчального закладу так і залишився
на папері. Українська феодальна державність, що вже
стояла на порозі своєї загибелі, не змогла забезпечити
здійснення цього задуму, що об’єктивно відповідав со-
ціально-економічним і культурним потребам усього ук­
раїнського народу.
Разом з тим гетьман Розумовський докладав зусиль на
поступове зміцнення центральних і місцевих органів уп­
равління, що становили складову частину української дер­
жавності. Повернувшись до Глухова після чергової три­
валої поїздки до Петербурга й Москви, він відвідав усі
полки Гетьманщини й переконався в необхідності ради­
кальних перетворень у системі управління самого гетьман­
ського адміністративного апарату. Передусім К. Розу­
мовський почав з реформи судочинства, що відзначалося
строкатістю і плутаниною своєї структури. На той час на
Лівобережній Україні існувало п’ять судових інстанцій:
сотенний суд, полковий, Генеральний суд, Генеральна
військова канцелярія і, зрештою, гетьман. Щоб піднести
роль Генерального суду, який формально вважався вищою
судовою інстанцією, Розумовський водночас пильно сте­
жив за політичним життям, яке вирувало в Петербурзі. І не
просто стежив, а будучи досить впливовою особою при
царському дворі, брав у ньому безпосередню участь.
Зокрема, прибувши наприкінці 1761 року до столиці (в
зв’язку зі смертю імператриці Єлизавети), гетьман України
незабаром опинився в найближчому оточенні нового імпе­
ратора Петра III. Щоправда, цього разу його становище
при дворі значно погіршало. Якщо раніше він почувався
незалежним і гордовитим вельможею, який більшість сво­
го часу в столиці проводив у розвагах і бенкетах, то зараз
він постійно перебував при особі імператора і не мав доз­
волу виїжджати з столиці. Як згадував князь Васильчиков,
гетьман «сделался чем-то вроде шута и не мог при своем
светлом уме, с первых же дней нового царствования, не
понять жалкой роли, которую ему предоставил новый им­
ператор». До того ж Петро III змушував гетьмана особисто
(як підполковника гвардійського полку) займатися вій­
ськовим тренуванням і часто публічно насміхався з нього за
виявлену незграбність. Тому К. Розумовський, як і багато
хто з оточення імператора, змушений був тримати при собі
досвідченого офіцера, в котрого кілька разів на день брав
уроки прусської муштри, яку так полюбляв Петро III.
Таким чином, при всьому зовнішньому блиску свого
становища й, певною мірою, особистій прихильності до
нього імператора, К. Розумовський фактично перебував
у принизливому становищі.
Зростаюче серед дворянства невдоволення політикою
Петра III (особливо зовнішньою) спонукало К. Розумов-
ського прилучитися до змовників, очолюваних дружиною
імператора Катериною, і взяти активну участь у двірцевому
перевороті, що стався в червні 1762 року. Ізмайлівський
гвардійський полк, очолюваний гетьманом України, віді­
грав найвирішальнішу роль у скиненні з престолу Петра III
і проголошенні імператрицею Катерини II. Усіх активних
учасників перевороту нова імператриця щедро нагородила.
К. Розумовський, зокрема, долучив тоді до своїх прибутків
ще й пожиттєвий оклад у п’ять тисяч карбованців на рік.
Окрім цього, його пожалували в сенатор-генерал-ад’ютан-
ти імператриці. Протягом року він іще залишався при
царському дворі, користуючись повним довір’ям і при­
хильністю Катерини II. І лише в червні 1763 року, оста­
точно зіпсувавши стосунки з фаворитом цариці Григорієм
Орловим, гетьман виїхав в Україну. Як доповідав тоді з
Москви прусський посланник в Росії граф Сольмс королю
Фрідріху Великому, «гетману не нравилось, что человек
(Григорій Орлов. — Лет.), которьій несколько времени
назад стоял так значительно ниже его, сделался равньїм
ему по чину».
На той час успішно завершувалися перетворення в сус­
пільному й економічному житті, що їх розпочав Розумов­
ський в Україні ще в другій половині 50-х років XVIII століт­
тя. Сам гетьман перебував в ореолі слави й пошани як один
з тих, кому Катерина II завдячувала своєю владою.
Однак цього гетьману-графу було вже замало. Тривале
перебування при царському дворі на перших ролях спри­
яло зростанню не тільки його економічної могутності, але
й політичних амбіцій. Передусім йдеться про спробу К. Ро-
зумовського встановити спадкоємне гетьманство. Вперше
це питання було поставлено на старшинській раді, скли­
каній гетьманом наприкінці 1763 року. На цій раді було
вироблено 23 спеціальні пункти, що лягли в основу згодом
складеної на ім’я імператриці чолобитної з проханням дати
дозвіл на встановлення спадкоємного гетьманства в роді
Розумовських.
Намагаючись заручитися підтримкою вищого духовен­
ства, К. Розумовський відправив до Києва довірену осо­
бу — старшого канцеляриста Генеральної військової кан­
целярії Туманського — на таємні переговори з Київським
митрополитом Лрсенієм Могилянським й архімандритом
Києво-Печерської лаври Зосимою Валькевичем. Проте
останні відмовилися підтримати гетьмана в задуманій ним
політичній акції. Більше того, архімандрит Валькевич,
знявши копію з чолобитної, поспішив відправити її разом
з відповідною доповідною київському обер-коменданту
Чичерину. Аналогічні відомості дійшли до київського ге­
нерал-губернатора Воєйкова від глухівського коменданта.
Отже, текст чолобитної ще до її підписання старшиною
став відомий у Петербурзі.
А тим часом гетьман розіслав у всі полки ордери, скли­
каючи до Глухова всіх старшин, включно до сотника, на
нову раду. Відмова духовенства в підтримці не збентежила
й не зупинила його. Після тривалих і запальних дебатів
чолобитну схвалила й підписала більшість присутньої стар­
шини. Під нею, зокрема, підписалася частина генеральної
старшини — суддя Олександр Дублянський, підскарбій
Василь Гудович, писар Василь Туманський, усі полковни­
ки (за винятком чернігівського — Петра Милорадовича),
усі бунчукові товариші (за винятком Григорія Іваненка),
полкові старшини й сотники. В чолобитній, складеній у
традиційному при зверненні підданих до свого монарха
стилі, українська старшина, наводячи історичну аналогію
з сином Богдана Хмельницького Юрієм, просила «явить
монарше благоволение и утвердить указами дозволение
избрать после нынешнего гетмана достойнейшего из сы­
новей его, на тех же основаниях, как и сам гетман... к
умножению славы и пользы всей империи и непоколеби­
мой верности малороссийского народа, при утвержденных
правах, вольностях и привилегиях».
Таким чином, К. Розумовський, пропонуючи встано­
вити спадкове гетьманство, намагався насамперед зберегти
як започатковані ним перетворення, так і в цілому той
політичний курс, що був спрямований на збереження дер­
жавно-політичної автономії України. Разом з тим у цій
спробі зміцнити політичну владу гетьмана проглядається
й прагнення української старшини створити державу мо­
нархічного типу. У свою чергу, це логічно передбачало
повний вихід України-Гетьманщини зі складу Російської
імперії й утворення самостійної Української держави.
Проте, як засвідчили подальші події, цього було досить,
аби викликати різке невдоволення царського уряду й, пе­
редусім, самої Катерини II. Імператриця побачила в цьому
(особливо в проханні про повернення «утвержденных прав,
вольностей и привилегий») небезпеку для себе, бо ж О. Ро-
зумовський був таємно одружений на імператриці Єлиза ­
веті Петрівні і мав спільну дитину.
До того ж негативне ставлення імператриці до реформ
К. Розумовського підігрівалося й Григорієм Тепловим, який
став одним із її статс-секретарів. Останній у численних своїх
доповідних записках висвітлював більшість перетворень в
Україні як такі, що мали сепаратистську спрямованість.
Катерина II викликала Розумовського до Петербурга. При­
бувши туди в січні 1764 року, він одразу ж подався до
царського палацу, де його з обіймами зустрів Г. Теплов.
Граф Г. Орлов, який був свідком цієї зустрічі, не втримав­
ся тоді й вигукнув: «И лобза его же предаде». Слідом за тим
приголомшеному й глибоко ображеному надзвичайно хо­
лодним прийомом з боку імперагриці К. Розумовському
було заборонено взагалі з’являтися до двору, доки він не
подасть прохання про звільнення від гетьманства.
Однак Розумовський ще тривалий час не піддавався
цій вимозі. Серед придворних кіл, до яких входило чима­
ло його друзів, навіть лунали голоси, що засуджували дії
уряду. Водночас у Європі наполегливо поширювалися чут­
ки щодо змови в Петербурзі проти Катерини II. Діло ді­
йшло до того, що в Україну секретно були направлені три
армійські полки.
Прусський посланник Сольмс у депеші своєму урядові
від 17 квітня 1764 року, писав: «Что касается до гетмана,
то мне кажется, что он не такой человек, какой нужен для
подобных смелых предприятий, он ленив и безпечен, лю­
бит только комфорт и хороший стиль и чистосердечно
ненавидит труд и занятие. Тем не менее он принадлежит
к числу недовольных, потому что в настоящее время у него
хотят отнять присвоенную его званию власть и низвести
его положение близко сходное с положением частного
человека...»
Одначе Катерина II була непохитною, й у жовтні 1764 ро­
ку Кирило Розумовський, переконавшись у безнадійності
свого становища, повинився перед імператрицею.
Таким чином, закінчилася невдачею й друга (після
Б. Хмельницького) спроба в історії Української держави
зробити гетьманську владу спадковою, що, в свою чергу,
суперечило демократичним засадам і традиціям україн­
ського козацтва, Запорозької Січі зокрема, звідки, власне,
йдуть витоки самої Української феодальної держави. По­
над те, царизм використав це як вдалий привід для рішу­
чого наступу з метою остаточної ліквідації автономного
державно-політичного ладу України-Гетьманщини.
Катерина II мала тривалу розмову з Розумовським,
після якої той подав «прошение» на звільнення від «столь
тяжелой и опасной должности», як він висловився. Цьому
сприяло і те, що під час слідства офіцер В. Мирович, який
здійснив спробу звільнення з ув’язнення царевича Іоан-
на IV, своїми свідченнями скомпрометував графа.
Чолобитну Розумовського передали для висновків Ко­
легії закордонних справ, яка не забарилася зробити ви­
сновок, що заява Розумовського — дуже важлива подія, з
якої потрібно обов’язково скористатися, оскільки все, до
чого прагнула українська старшина, зовсім не відповідало
інтересам двору.
Разом з тим було зроблено новий крок у ліквідації
автономії України — остаточно скасовано гетьманство.
Царським маніфестом від 10 листопада й сенатським ука­
зом від 17 листопада 1764 року К. Розумовського було
звільнено від гетьманства. Для управління Україною, згід­
но з цими ж указами, створювалася Малоросійська коле­
гія на чолі з графом П. Румянцевим. Запорозька Січ також
підпорядковувалася владі колегії. Президенту колегії П. Ру­
мянцеву було вручено складену за активною участю самої
імператриці докладну інструкцію щодо подальшої реор­
ганізації управління Україною. Катерина II, до речі, ради­
ла Румянцеву особливо враховувати в своїй діяльності ту
обставину, що в Україні відчувалася, за її виразом, «внут­
ренняя против великороссийского ненависть», «сокро-
венная ненависть тамошнего народа против здешнего,
который опять, с своей стороны, привык оказывать не
неприметное к малороссиянам презрение». Саме з огляду
на це та за інших обставин Катерина II настійно рекомен­
дувала своєму наміснику щодо проведення централізованої
політики в Україні «иметь и волчьи зубы и лисий хвост».
З вичерпною ясністю основа цієї політики сформульована
також і в інструкції імператриці генерал-прокурору Вя­
земському, що з’явилася ще напередодні скасування
гетьманства. «Малая Россия, Лифляндия и Финляндия
суть провинции, которые правятся конфирмованными им
привилегиями, нарушить оные отрешением вдруг непри­
стойно б было, однако ж и называть их чужестранными и
обходиться с ними на таком же основании єсть больше,
нежели ошибка, а можно назвать с достоверностью глу­
постью. Сии провинции, также Смоленскую, надлежит
легчайшими способами привести к тому, чтоб они обру­
сели и перестали б глядеть, как волки к лесу. Когда же в
Малороссии гетмана не будет, то должно стараться, чтоб
век и имя гетманов исчезло, не только персона, какая была
произведена в оное достоинство». Цілком слушним є ви­
сновок, що ця інструкція переконливо свідчить: скасуван­
ня гетьманства в Україні було заздалегідь спланованою
акцією російського уряду, що логічно випливала з його
імперських позицій.
Щодо подальшої долі самого К. Розумовського, то
1765 року він вирушив у подорож за кордон, склавши
перед тим і функції президента Академії наук. Незважаю­
чи на те, що колишній гетьман продовжував займати ви­
соке становище при царському дворі та в уряді (як сенатор
і генерал-фельдмаршал), Катерина II понад 11 років не
дозволяла йому навіть з’являтися в Україні. І лише на
початку 1776 року, при сприянні фаворита імператриці
Г. Потьомкіна, з яким Кирило Григорович перебував у
дружніх стосунках, він зміг уперше після тривалої відсут­
ності приїхати на батьківщину. На цей час К. Розумов-
ський став ще заможнішим, одержавши в спадщину ве­
личезні маєтки покійних брата Олексія Григоровича і
дружини Катерини Іванівни. Своє багатство він розділив
між дітьми — шістьома синами й п’ятьма дочками.
Навесні 1787 року Розумовський залишив Петербург,
відійшовши від усіх державних справ, і переїхав до Мос­
кви. В 1794 році в зв’язку з погіршенням стану здоров’я
він повернувся в Україну й поселився в Батурині. Останні
роки життя Кирило Григорович присвятив будівництву
церков і кам’яних будинків у своїх володіннях: Батурині,
Баклані, Почепі, Яготині та ін., а також активній госпо­
дарській діяльності. Він був одним із перших в Україні
поміщиків, котрі почали застосовувати прогресивні для
того часу методи виробництва. Зокрема, він заснував у
Яготині шовкове виробництво, використовував у своєму
господарстві машини, вдосконалював свічкову й сукняну
фабрики в Батурині тощо.
Помер К. Г. Розумовський 3 січня 1803 року на 75-му
році життя. Поховали його в трапезній церкві Воскресіння
Христового в Батурині, яку гетьман відбудував на руїнах
мазепинської церкви.
Так мирно й тихо, на відміну від багатьох своїх попе­
редників, скінчив життя останній гетьман України. Та й
прожив він, власне, не по-гетьманськи, а як граф і вель­
можа царського двору. Вже з юних років потрапивши «з
грязі в князі», він цілком і назавжди відірвався від просто­
го люду, з якого вийшов. Ніколи не відав він почуття
радості проводиря з приводу перемоги над ворогом чи то
гіркоти поразки, не знав пекельних труднощів козацьких
походів, не тримав справжньої бойової козацької шаблі в
руках, не палив козацької люльки. Посівши гетьманство з
царської ласки, він так і не проявив хисту державного
діяча, виразника інтересів України, не піднявся до ролі
лідера свого народу.
Та, попри все, К. Розумовський залишився в історії
України, і не стільки своєю сумною роллю останнього
гетьмана й найтитулованішого українця, а причетністю до
тривалої й трагічної боротьби українського народу, його
кращих представників за свою державність. І в тому, що
ідея української державності пережила століття, надихала
на боротьбу наступні покоління українців й, зрештою,
матеріалізувалася в створенні сучасної України, певна роль
належить і Кирилові Розумовському.