Павло Іванович Моржковський-Тетеря
(1620-1622-1671)
Гетьман Правобережної України (1663 1665). Один з най­
—
ближчих соратників Б. Хмельницького. Один з авторів ук­
раїнсько-російського договору 1654-го та Гадяцького трак­
тату 1658 року. Визначний дипломат, митець подвійної
політичної гри та талановитий військовий керманич.
Під час свого гетьманування на Правобережній Україні
П. Тетеря ревно дотримувався одного разу даної монархові
присяги й, таким чином, намагався зберегти усталену до
середини XVII століття геополітичну рівновагу міжнародних
сил у Центрально-Східній Європі.
У своїй політиці опирався на польського короля, повністю
довіривши йому вирішувати долю козацької держави. За це
він і поплатився не тііьки державною кар 'ерою, але й влас­
ним життям...
Павло Іванович Моржковський-Тетеря народився десь
у 1620—1622 роках. Дехто з істориків схильний вважати,
що хрещеним батьком його був Богдан Хмельницький. Це
цілком можливо, але документально не доведено.
Про життя Тетері до 1648 року відомо мало. 1649 року
у козацькому реєстрі П. Тетерю записано Московським.
Треба зауважити, що справа первісного прізвища — не
проста формальність. Залежно від нього можна по-різно-
му підходити до питання його походження. Якщо вважати
первісним прізвище Моржковський, то його носій наро­
дився, можливо, в шляхетській сім’ї, що мала герб Слє-
поврон (польська назва птаха, для якого є українське ви­
значення «квак»), а Тетеря — це вже козацьке прізвисько
часів Хмельницького. (Значення прізвиська також не дуже
зрозуміле, бо «тетеря» — це не лише птах, для якого сьо­
годні маємо літературну назву «тетерук», а й рід улюбленої
козаками рідкої затірки з житньої муки). Та користувався
'Тетеря іншим гербом — Радван, який було зображено на
його печатках. Якщо ж первісне прізвище Тетеря, то це
могло б свідчити, що його батько козакував, а набуте на
шляхетський кшталт прізвисько Моржковський свідчило б
про маєток, від назви якого воно виникло. У народних
думах Павла звали Тетеренком, тобто прізвище батька було
Тетеря.
Відповідно до цих, а також інших міркувань висловлю­
ються різні думки про місце його народження: Переяслав­
щина (бо там був млин Тетері, до того ж він довго був саме
переяславським полковником), Овруч і його околиця (бо
там жив рід бояр Мошковських), Київщина (бо там у
1630 році згадувався Іван Тетеря, можливо, його батько),
Підляшшя (бо саме там він отримував маєтки від поль­
ського короля). Шляхтичем був уже з роду — це не пере­
шкоджало тому, що батько міг козакувати; ледве чи не був
з переяславських міщан — бо вже в молодості опинився
в польському магнатському середовищі.
Освіту Павло здобув у Мінській уніатській школі (в
якій добре опанував латину і знання ораторського мистец­
тва) та Києво-Могилянському колегіумі. Після чого він
протягом певного часу подорожував країнами Західної
Європи, зокрема перебував в Італії.
Наприкінці 40-х років XVII століття Павло Тетеря роз­
почав канцелярську кар’єру, ставши підписком у Луцько­
му гродському суді. Його начальником — писарем суду —
був тоді Станіслав-Казимир Бенєвський, у майбутньому
польський дипломат, спеціаліст з українських справ. У Луць­
ку ж Павло познайомився ще з однією людиною, яка
згодом відігравала значну роль в українській політиці, —
Іваном Виговським.
П. Тетеря мав двох братів: рідного Юрка і зведеного
(мабуть, позашлюбного батькового сина) Шурла, а також
двох сестер, які повиходили заміж за українських шляхти­
чів (Михайла Іскрицького й Атанаса Піроцького). Сам
Павло одружувався з жінками шляхетських впливових ро­
дів. Перша дружина — сестра Івана Виговського; дру­
га — дочка Богдана Хмельницького Олена. Це було те
аристократичне оточення, яке наклало відбиток на спосіб
життя та життєві ідеали Павла.
Отже, Павло Тетеря був людиною з доброю освітою,
корисними зв’язками у впливових польських колах та
з контактами в українській уніатській верхівці. Був він
своєю людиною і серед тієї української шляхти, яка хита­
лася між польською службою та українським автономізмом
(Виговські та Хмельницький).
1648 рік примусив Тетерю зробити остаточний вибір.
Що б не писали, мовили, думали про Тетерю на підставі
його дальшого життєвого шляху, але вибрав він повсталий
український народ. Коли в серпні 1648 року козаки й
«чернь» брали Луцьк, Павло Тетеря був на їхньому боці.
Те, що він у вирішальний момент опинився на україн­
ському краю барикад, а не (як київський воєвода Адам
Кисіль чи явний ренегат Ярема Вишневецький) на поль­
ському, переконливо свідчить, де саме були його справж­
ні симпатії. Добрий промовець, молодий, енергійний, осві­
чений, з європейськими манерами, хоча й без військового
досвіду, Тетеря був справжнім здобутком для повстанців.
Життя в магнатському оточенні прищепило Павлові праг­
нення до збагачення (цього він навчився в Польщі: зна­
чення людини там визначалося її походженням, але ще
більше багатством). Та під час Хмельниччини він був не
єдиним, хто прагнув до збагачення.
Як козацький старшина і активний учасник подій
1648—1657 років Тетеря не відзначався ні дикою хоробріс­
тю, ні різаниною. Його ім’я не променіло на полях битв.
Частіше його можна було зустріти в сутінках канцелярій
або на довгих шляхах, що вели з гетьманської столиці
Чигирина в різні сторони світу. У 1649 році він, цілком
певно, обіймав посаду писаря Переяславського полку; був
він ним недовго, бо того ж року очолив козацьке посоль­
ство до трансільванського князя Юрія (Дьєрдя) II Ракоці.
Вибір упав на нього, очевидно, через освіту та великосвіт­
ську поведінку. Тетерю можна зарахувати до тих людей,
що заклали підвалини козацько-трансільванських дипло­
матичних зв’язків, спершу непевних (через спроби Богда­
на підкорити собі Молдавію, втримати яку в межах свого
впливу намагався Ракоці), але в 1654—1657 роках зміцне­
них реальним військовим союзом. Характерно, що зовні
Тетеря намагався зберігати добрі стосунки з семигород-
ським князем навіть тоді, коли українсько-трансільванські
відносини розладналися. Очевидно, вже на початку дип­
ломатичної кар’єри для Тетері був характерний нахил до
подвійної паралельної гри, що зумів оцінити, а може, й
підсилити, гетьман Хмельницький. Балканський напрям
став першим у дипломатичній спеціалізації Тетері — не­
дарма він супроводив Тимоша Хмельницького в подорожі
до Ясс для одруження (1 вересня 1652 року) з Розандою,
дочкою молдавського господаря Василя Лупула.
Військова діяльність Тетері проходила під знаком пів-
денно-західної орієнтації: весною 1652 року він разом з
осавулом Переяславського полку Демком, козаками й та­
тарами взяв в облогу Кам’янець-Подільський, щоб у на­
пружений час боротьби за впливи над Молдавією блоку­
вати молдавсько-польські контакти.
Особливих військових талантів Тетеря не виявив, але
його дипломатичну зручність Богдан Хмельницький висо­
ко цінував завжди. Хоча міжнародними зв’язками України
займався безпосередньо сам гетьман, а керівником ук­
раїнської дипломатії вважався генеральний писар Іван
Виговський, Тетеря брав участь практично в усіх основних
дипломатичних переговорах, які відбувалися в Чигирині.
Влітку 1653 року Тетеря став переяславським полковни­
ком, але це не означало його усунення з гетьманського
двору. Саме він 31 грудня 1653 року зустрічав царського
посла Василя Бутурліна, вітаючи того довгою квітчастою
промовою. Однак Тетеря зустрічав Бутурліна не лише ніж­
ними словами: в Переяславській церкві він твердо вимагав
від московського посла, щоб той присягнув гетьманові від
імені царя. Відомо, що з цих вимог нічого не склалося,
8 січня 1654 року сам Тетеря присягав московському царю,
а вже в березні, разом з генеральним суддею Самійлом
Богдановичем-Зарудним, він вів переговори у Москві. Від
Олексія Михайловича П. Тетеря отримав привілей на місто
Смілу. Проте, побоюючись звинувачень з боку козацького
війська, він закопав грамоту. Вона зотліла, і в 1657 році,
вже після смерті Богдана, Тетеря просив царя відновити
привілей.
П. Тетеря складав договірні статті з Росією разом з
Богдановичем-Зарудним. Але саме переяславського пол­
ковника треба вважати чи не основним їх творцем. Не
підлягає сумніву, що, формулюючи статті, він виконував
волю Богдана Хмельницького і реалізовував його політич­
ну концепцію, однак потім дещо міняв під тиском царя.
Але не можна думати, що в 1653—1654 роках Тетеря був
недосвідченим дипломатом і не знав, як у той час склада­
ли міжнародні договори. Те, що договірні статті мали дуже
недосконалий, розмитий, деколи неясний характер, що
вони не охопили цілий спектр російсько-українських від­
носин, а це наклало на договір відбиток тимчасовості (та­
кою була, мабуть, основна концепція гетьмана), є заслугою,
в першу чергу, лукавого козацького дипломата. Порівнян­
ня двох українських міжнародних договорів — Березневих
(Переяславських) статей 1654 року і Гадяцького договору
1658 року, до створення яких приклав свою руку Тетеря,
доводить, що він умів складати договори такого роду.
Подвійну гру Тетері (якщо можна вважати її подвій­
ною — просто це була та, по суті, незалежницька лінія
гетьмана, яку правильно здійснював сумлінний викона­
вець) можна простежити і надалі. Під час облоги Львова
українськими та російськими військами у 1655 році він вів
переговори з польською стороною про викуп міста. Для
того щоб росіяни не розуміли, що саме він говорить, Те­
теря розмовляв латиною (можна собі уявити, як дратувало
це російську сторону!), підбурюючи львів’ян проти цар­
ських військ...
Коли помирав великий гетьман, Тетеря знову був у
Москві. Він ще раз виявив себе як сумлінний виконавець
і блискучий оратор. Перед царем Тетеря виступив за
гетьманство Юрія Хмельницького, хоча, можливо, знав,
що й сам він був серед тих кандидатів на владу, яких назвав
перед смертю Богдан. Гетьман говорив нібито не лише про
свого сина Юрася, що зрозуміло, а й про генерального
писаря Івана Виговського, генерального судцю, колиш­
нього київського полковника Антона Ждановича, пол­
тавського полковника Мартина Пушкаря і про переяс­
лавського — П. Тетерю.
Упродовж 1648—1657 років Павло Тетеря зробив запа­
морочливу кар’єру — від скромного підписка Луцького
гроцського суду цо переяславського полковника й одного
з найвизначніших дипломатів Богцанової доби, люцини
цуже впливової у тогочасній Україні. Безсумнівно, цією
кар’єрою Тетеря міг завдячувати, в першу чергу, самому
собі. Був він талановитою, однак явно не однозначною і
не прямолінійною людиною. Пізніше ці риси його харак­
теру окреслилися ще яскравіше.
В той час коли Тетеря в Москві добивався затверджен­
ня Юрія Хмельницького на гетьманство і відмовляв царя
посилати нові війська в Україну, події вдома розвивалися
стрімко. 24 серпня 1657 року, коли виявилося, що Юрась
ще не може тримати булаву, гетьманом обрали Івана Ви-
говського. Повернувшись в Україну, Тетеря далі підкрес­
лював свою лояльність Москві, але практично повністю
підтримував лінію Виговського — від орієнтації на Моск­
ву до орієнтації на Варшаву.
Король та польський двір вважали Тетерю головним
творцем Гадяцької угоди, якій, до речі, він не присягав.
У цьому знову проявилася двоїстість Тетері. 28 жовтня
1658 року він отримав аудієнцію в польського короля Яна-
Казимира та королеви Марії Людовіки. «Поставний, гар­
них манер, убраний у сукню з зеленого оксамиту з золо­
тими ґудзиками», — писав про нього, розповідаючи про
аудієнцію, французький посол П’єр де Нуайє. Десь при­
близно від цього часу він перестав бути переяславським
полковником, фактично ставши придворним експертом з
українських справ і почавши регулярно отримувати пенсію
з королівської каси (що було нормою для тогочасного
життя).
Тетеря виїхав з України у 1659—1661 роках, буваючи
там недовгими наїздами. Мешкав він переважно у Варшаві
при дворі або у своїх маєтках на Підляшші. Але він не
розривав численних ниток, що пов’язували його зі Схід­
ною Україною, для якої Тетеря і далі залишався дуже
впливовою особою. На нього полився потік королівської
ласки — і він спробував зіграти такі ролі, яких ще не грав:
магната й придворного, крім цього, ще й не старого вдів­
ця, за серцем (і багатством) якого полювали представниці
найкращих польських аристократичних родин.
Збирати маєтки Тетеря почав ще десь у 1652 році. Тоді
у Сулимів він купив Демидів на Київщині, потім до цього
маєтку приєднав недалеку Литурівку (в інших джерелах —
Литвинівку), 1654 року отримав від царя містечко Смілу,
у 1656 році мав млин на Попівцях біля Переяслава. Трохи
пізніше Тетеря прибрав до рук Козаровичі, Глібівку, Яс-
ногороди разом з усіма суміжними землями, що до них
прилягали. У березні 1659 року Варшавський сейм підтвер­
див шляхетство П. Тетері та королівське надання в Берес­
тейській економії (з королівських столових маєтків, при­
бутки яких надходили на утримання королівського двору),
а саме волості Київець, Мелешичі, містечко Піщатичі ра­
зом з приналежними до них селами. Незважаючи на явне
прагнення стати багатим магнатом, Тетеря як легко здо­
бував маєтки, так легко їх і позбувався, часто — даруючи.
Наприклад, Демидів подарував сестринкові Василеві Іск-
рицькому в зв’язку з його одруженням, Козаровичі, Глібів-
ку, Ясногороди — Києво-Межигірському монастиреві.
В Україні Тетеря з’явився під час загострення політич­
ної ситуації: у жовтні 1660 року він серед інших підписав
Слободищенський договір, за яким Правобережжя під
гетьманом Юрієм Хмельницьким знову опинилося під
владою Польщі. У цьому ж році Тетеря одружився з доч­
кою Богдана Хмельницького Оленою, вдовою Данила Ви-
говського — і, таким чином, увійшов як свій до «клану
Хмельницького». І хоча друга жінка принесла йому нібито
велетенське придане — за польськими джерелами, один
мільйон золотих, стосунки між Тетерею та Виговським
знову загострилися: через спадщину по Данилові для Оле­
ни та через ці ж самі скарби Хмельницького, з яких мали
вдруге вінувати Олену. Від Юрія Хмельницького Тетеря
отримав як тимчасову резиденцію Суботів.
Восени 1660 року за підтримки польського представни­
ка С. Бенєвського П. Тетеря був обраний в уряді Ю. Хмель­
ницького на посаду генерального писаря. Вже під час
Корсунської ради (листопад 1660 року) завдяки своїм ора­
торським здібностям та авторитету, здобутому в попе­
редні роки, новообраний генеральний писар зумів пе­
реконати присутніх у доцільності відмови від царської
протекції й обрання курсу на підпорядкування Україн­
ського гетьманату королеві. «Не дай нам, Боже, думати
про царя...» — говорили козаки після вдалого виступу на
цій раді колишнього сподвижника Б. Хмельницького. Вод­
ночас Тетеря промовляв, що козацтво вже й так неодно­
разово змінювало протекцію, і якщо це трапиться ще раз,
то «він не лише печаті писарської не буде знати, а й усієї
України».
У цей період генеральному писарю Тетері не лише з
боку польського уряду, а й від імені козацтва, делеговано­
го на Генеральну раду, фактично доручався контроль над
усіма діями гетьмана. Козаки наказували йому «керувати
молодістю Хмельницького». Але вже в листопаді гетьман­
ський «регент» повернувся до Варшави. Очевидно, його не­
прихована пропольська орієнтація й колабораційні висту-
6 Усі гетьмани України 
пи були не до вподоби Ю. Хмельницькому (який хоча й
не був досвідченим політиком, але виховувався своїм бать­
ком у дусі «козацького патріотизму») та іншій старшині.
У Польщі на одного з перших високопоставлених коза­
цьких «колаборантів» чекали великі винагороди.
З королівської ласки на нього сипалися титули: ко­
ролівського секретаря, мельницького підчашого (це на
Підяяшші), потім полоцького стольника (тоді генеральним
писарем він уже не був). 1661 рік минув між Підляшшям
та Варшавою, де Тетеря продовжував грати роль королів­
ського дворянина. Черговий Варшавський сейм у травні
підтвердив володіння на Київщині — села Демидів, Ли-
турівку, Абрагамівку, Раківку, дві Воронівки.
У 1658—1661 роках Тетеря зміцнив — принаймні у
Варшаві — думку про себе як про знавця відносин в Ук­
раїні. Одруження на дочці Великого гетьмана, без сумніву,
збільшило його престиж в Україні та за її межами, тим
більше, якщо він справді прибрав до рук хоча б частину
тих скарбів, які йому приписували.
У 1661 році Ян II Казимир запланував провести вели­
кий спільний з’їзд-нараду, де були б присутні найвищі
посадові особи Речі Посполитої та Українського гетьма­
нату. На ній планувалося обговорити умови майбутнього
польсько-українського договору — поляки дуже боялися
чергової «зради» козаків на користь царя. Але гетьман
Ю. Хмельницький під різними приводами відмовився від
такої непевної, на його думку, «конвокації»1. Тоді ко­
ролівський уряд вирішив «персонально» прихилити до себе
окремих старшин підкупом. Послам (а також іншій стар­
шині в Україні), які прибували до Варшави, видавалися
значні суми фошей з королівської скарбниці. Вони одер­
жували у власність землі, маєтки, хутори, млини та ін.
Також було підтверджено їхні права на ті маєтності, якими
вони володіли перед тим, їм надавалося шляхетство тощо.
Самому Хмельниченку було видано привілей на Гадяч
разом з усіма прилеглими селами і хуторами, а також Су-
ботів, Медведівку, Новосілку. Як гетьману, йому також
дозволили збирати мито з іноземних купців, що проїж­
джали територією козацької України. Одночасно до поль-
' К о н в о к а ц і я — загальні збори духовенства англіканської церк­
ви, які скликаються в надзвичайних випадках.
ських воєвод і шляхти в Україні було вислано з десяток
королівських універсалів з наказом виганяти козаків з
«добр земських». Усе це робилося задля того, щоб пере­
тягнути гетьманат на свій бік у війні з Росією, а також не
дати можливості українцям укласти союз з Кримським
ханством.
На початку 1662 року до України вже у статусі ко­
ролівського секретаря П. Тетеря повернувся в Україну.
Метою його повернення було отримане від Яна П Ка­
зимира доручення зібрати якомога більше інформації про
внутрішню та зовнішню політику уряду Ю. Хмельни­
цького. Після прибуття до Чигирина, де його ще спри­
ймали як впливового старшину, Тетеря відразу ж почав
насаджувати тут вигідні для королівського двору настрої.
Він переконував гетьмана відмінити виданий незадовго
до того універсал щодо усунення польських старост з
королівських і шляхетських маетностей із України. Згід­
но з отриманим наказом, Тетеря постійно звітує до Вар­
шави про політичні кроки гетьманського уряду. У своїх
листах до короля він неодноразово висловлював думку
про неспроможність володарювання Ю. Хмельницького,
а в одному з них відзначав, що якщо «цей жереб паде
на мою голову і якщо воля Його королівської милості і
Речі Посполитої будуть потребувати моїх послуг, то я
прийму його зі всією доброзичливістю». Поступово Те­
теря з королівського секретаря й номінального генераль­
ного писаря перетворюється на такого собі «тіньового»
гетьмана. Цьому сприяло й те, що влітку 1662 року поль­
ський монарх надав йому право на «вибирання індукти
й евекти у воєводствах окраїнних, тобто Брацлавськім,
Київськім і Чернігівськім на пашах і коморах від товарів,
що ввозяться і вивозяться...». Вдячний підданий у верес­
ні повідомляє до Варшави, що єдиним способом утри­
мання козацької України (а отже, земель, з яких він
збирав евекту й індукту) під владою короля є якнайшвид­
ше надсилання сюди коронних військ.
Те, що уряд Яна II Казимира готував обрання П. Тетері
на гетьманську посаду, засвідчує кореспонденція між ос­
таннім і королівською канцелярією. Це все робилося за­
ради того, аби взяти під контроль ситуацію на українських
землях та мати час на підготовку до нових військових дій
проти Московїї.
6* 
Коли П. Тетерю було обрано гетьманом, достеменно
не відомо. Дехто, відштовхуючись від того, що 6 січня
1663 року Юрій Хмельницький вступив до монастиря в
Києві, припускає, що Тетерю було обрано гетьманом Вій­
ська Запорозького на Генеральній раді, яка відбулася 1 —
2 січня 1663 року. Польський хроніст Веспасіан Кохов-
ський так описав цю подію: «Після обрання полковники
голосними вигуками поздоровляли Тетерю, гордого від
отриманої влади. Його винесли з кімнати на кріслі і, під­
нявши вгору, показали товариству. Народ, стверджуючи
вибір гетьмана, кидав шапками. Щоб усім сподобатися,
він поставив багато горілки «як почастунок козакам»».
Сам Тетеря не повідомив короля, коли його обрали.
Між жовтнем і січнем на Правобережжі не було жодного
тимчасового (наказного хоча б, як Сомко на Лівобережжі)
гетьмана. В такий гарячий час, в цю важливу для нього
хвилину повністю виявилася двоїстість поведінки Тетері.
Жовтень, листопад, грудень 1662-го, січень 1663 року —
джерела дуже скупо доносять відгомін подій цих чотирьох
місяців в Україні. Немов якась невидима рука (Тетерина?)
блокує всю інформацію і на Захід, і на Північ. Ян-Казимир
переконаний, що на Правобережжі і далі гетьманує Хмель­
ницький та засипає Тетерю листами. Але Тетеря мовчить,
не відповідає королю. Папський нунцій у Варшаві, зви­
чайно, добре інформований, але і він не знає нічого, він
лякає Рим, що козаки збираються допомагати Туреччині
в походах на Західну Європу. Москва також не знає нічо­
го певного.
Лише у березні 1663 року до Чигирина з Варшави був
відправлений королівський придворний І. Мазепа, який
мав вручити Тетері монарші клейноди — привілеї на геть­
манство, булаву, хоругву, бубни, печатку, також домовити­
ся про час і місце прийняття від нього присяги з умовою,
«щоб той акт в церкві відправлявся, при службі Божій,
яку б отець Митрополит відправляв... ані під жодною про­
текцією бути неможливо народові слов’янському, як під
Паном природнім». Однак Тетеря, з огляду на низький
статус Мазепи (той був усього-на-всього королівським по­
койовим), відмовився отримувати з його рук клейноди.
Перші кроки П. Тетері на гетьманській посаді засвід­
чили певні зміни у його ставленні до зовнішньої політики
українського уряду. Спочатку він намагався проводити
політику лавірування між державами, які оточували гетьма­
нат. Зокрема, він вислав посольства до Бахчисарая та Мос­
кви з пропозиціями підписання міждержавних угод, які б
гарантували невтручання у внутрішні справи України та
визнавали його владу. Кримський хан не погодився виво­
дити свої війська з території козацької держави й запро­
понував Тетері звертатися до нього лише через польсько­
го короля. У свою чергу, московський цар поставив перед
правителем Правобережної України жорстку вимогу прий­
няти його протекцію. З огляду на це новообраний гетьман
вирішив усе ж таки використовувати перевірений шлях
повного визнання сюзеренітету Речі Посполитої.
Але невдовзі, у липні 1663 року, Тетеря заявив, що
взагалі хоче скласти з себе гетьманські повноваження, та
аргументував це відсутністю військової допомоги з боку
Польщі, а також «через розладнання мого здоров’я та з
багатьох інших причин». Якби польський король надіслав
війська, а також «прислав» нового козацького зверхника,
то, писав Тетеря до Варшави, він із задоволенням зали­
шить Україну. У відповідь на повідомлення про відправ­
лення необхідної допомоги гетьман вислав до Польщі
послів, які мали просити Яна II Казимира особисто при­
бути до Чигирина: «Ми, українські жителі князівства Русь­
кого і Військо Запорозьке, вважаємо для себе особливим
нещастям, що позбавлені можливості побачити Його Ко­
ролівську Милість в наших землях». Прибуття в Україну
польського короля мало засвідчити високий авторитет геть­
мана, а також убезпечити його від виступів опозиції, які
вже назрівали. Окрім того, П. Тетеря висловлював надію,
що присутність короля зможе швидше об’єднати розрізнені
частини Українського гетьманату.
Восени, 22 жовтня 1663 року, Тетеря особисто зустрів­
ся зі своїм давнім патроном, королем Яном II Казимиром,
але вже в статусі правителя правобережної частини гетьма­
нату. Зустріч відбулася в «наметі великім» поблизу Білої
Церкви. Гетьман виголосив вітальну промову українською
мовою («аби сподобатися своєму люду») та разом зі своїм
оточенням склав присягу на вірність польському монарху.
Її текст був таким: «Я, Павло Тетеря, присягаю Пану Богу
Всемогутньому у Тройці Святій Єдиному, що на тому уряді
гетьманства військ Його Королівської Милості запоро­
зьких мені підлеглим Найяснішому Янові Казимирові,
королеві польському і шведському, князю литовському,
руському і всієї Речі Посполитої, Корони Польської і Ве­
ликого Князівства Литовського, вірним, зичливим і слух­
няним буду, всіляких сторонніх протекцій і панів зрікаю­
ся і жодної не маю обирати іншої, окрім короля Його
Милості і Речі Посполитої Польської...»
Козаки вручили своєму сюзеренові турецького огиря з
коштовною збруєю й тисячу талярів золотом. Після цього
відбулася спільна українсько-польська військова нарада,
на якій, згідно з пропозиціями козацької верхівки, було
вирішено, що головні сили рухатимуться в напрямку Ржи-
щева і там переправлятимуться через Дніпро для наступу
на Лівобережну Україну. Інші ж ітимуть на Бориспіль, а
потім уздовж Десни до Остра. За словами самого Яна II
Казимира, цей похід відбувався заради «визволення під­
даних наших з рук ворога і для утримання цілої України»
та «для впровадження прав, вольностей і свобод народу
Руського, а особливо козаків реєстрових, що здавна слу­
гують нам».
Відразу ж після прийняття гетьманом присяги король
надав йому та його дружині Олені Хмельницькій привілеї
на місто Ольховець і Брацлавське староство. Коли в липні
1664 року Ян II Казимир на чолі польсько-татарської армії
перебував на Лівобережжі («майже поблизу кордону Мос­
ковського») й отримав звістку про повстання на Право­
бережжі проти гетьмана, то відразу ж дав наказ, «щоб
будь-яким способом Тетеря залишився» та відправив на
допомогу своєму ставленикові значні військові сили. Ко­
ронний канцлер Пражмовський, даючи оцінку тогочасної
діяльності свого короля, писав, що той зумів «утримати
при Булаві Запорозькій вірну Речі Посполитій людину».
Правобережний гетьман П. Тетеря розпочав проводити
об’єднавчу політику, наслідуючи у цьому традиційні ме­
тоди Богдана Хмельницького. 22 січня 1663 року він від­
правив до Варшави посольство полковника Г. Гуляни-
цького, одним з головних завдань якого було просити
Яна II Казимира надати Тетері допомогу у відвоюванні
Лівобережної України. Одночасно український уряд вису­
вав низку політичних вимог, а саме: зберігати за козацтвом
усі старовинні «права і вольності» і не чинити йому ніяких
кривд з боку польських урядовців та шляхти; надати пра­
во на самостійні зовнішні відносини з Молдавією та Во­
лощиною; забезпечити об’єднання України; провести мир­
ні переговори між Польщею і Москвою щодо звільнення
з російського полону багатьох козацьких старшин, серед
яких І. Нечай, Г. Дорошенко, В. Кропивницький, А. Бу-
тенко та ін.; гарантувати постійну допомогу з боку Крим­
ського ханства.
Як не дивно, але Тетеря добився здійснення майже всіх
цих вимог, що свідчило, безумовно, про його вплив у
Варшаві та про його політичні здібності. Але залиши­
лося незмінним антитолерантне ставлення католицького
польського уряду до православних українців. Це, а також
магнатський характер влади Тетері, який виступав як пред­
ставник «клану Хмельницького», що ской це тру кав у своїх
руках справді великі багатства, відвернуло від нього части­
ну рядового козацтва та «чернь». Історична пам’ять підка­
зувала народові, що від союзу з Польщею не буде добра.
У квітні 1663 року спалахнули перші заворушення. Най­
більший і найжорстокіший (почався з різанини поляків і
євреїв у Паволочі) бунт вибухнув на території Паволоцького
полку під керівництвом наказного полковника Івана По-
повича-Ходорковського незабаром після обрання гетьма­
ном на Лівобережжі Івана Брюховецького, який зразу ж
усунув двох інших претендентів на булаву — Сомка і Зо-
лотаренка (пізніше, 18 вересня, у Борзні їх стратили). Бунт
швидко придушив генеральний осавул Петро Дорошенко
(майбутній гетьман). Поповича видали міщани, і 15 липня
його стратили. Тетеря думав панувати залізною рукою, але
методи часів Богдана Хмельницького не підходили для його
гетьманування. Що могли дарувати популярному великому
гетьманові, того не прощали малопопулярному Тетері.
Жорстокість не злякала, а озлобила.
15 липня 1663 року у Львові польський король Ян II
Казимир вирішив іти походом — кількома колонами — в
Україну. Розуміючи, що власними силами об’єднати Ук­
раїну буде складно, Тетеря закликав на допомогу крим­
ських татар. Правобережний гетьман разом з військами
свого протектора протягом осені 1663-го — зими 1664 року
здійснив великий похід на Лівобережну Україну. Об’єднана
українсько-польсько-татарська армія, очолювана самим
Яном II Казимиром, мала близько 100 тисяч осіб. Але ця
грандіозна, як на той час, кампанія не принесла бажаних
результатів її керівникам (у зраді було звинувачено І. Бо-
гуна і розстріляно). Навпаки, надзвичайна жорстокість її
учасників з польської і татарської сторін до місцевого
населення сприяла консолідації українців Лівобережжя, а
також масовим виступам правобережців проти гетьмана,
який допустив винищення українських земель військами
Речі Посполитої та Кримського ханства.
Поштовх до повстань на Правобережжі дав запоро­
зький кошовий Іван Сірко. В січні 1664 року він пішов на
буджацьких татар, а повертаючись назад, намагався про­
битися до Чигирина — гетьманської столиці. В цей час
Брацлав, Кальник, Могилів, Рашків, Умань, Сміла підда­
лися Брюховецькому. Проти Тетері виникла змова, що
розколола «клан Хмельницького». Її ініціатори не дуже
відомі. Можливо, основним був архімандрит Гедеон (Юрій
Хмельницький, який тоді покинув монастир і перебував
під впливом недавно обраного Київського митрополита
Йосипа Тукальського). До них приєдналися Іван Вигов-
ський та Олена (дружина Тетері). На Правому Березі
з’явилися полковники Брюховецького Семен Височан,
Степан Сулименко та Василь Варениця. Вони об’єднали
в загони близько ЗО тисяч повстанців та козаків. Біля Білої
Церкви Тетеря й польський полковник Себастіян Ма-
ховський розбили Сулименка. Допит Сулименка, який
потрапив до полону, та інші матеріали (листи до Вигов-
ського) довели існування розгалуженої змови проти поля­
ків і Тетері, нитки якої сходилися в руках Виговського.
Юрія Хмельницького, митрополита Тукальського та
Г. Гуляницького в першій половині 1664 року заарешту­
вали, привезли до Варшави й посадили до в’язниці в Маль-
борзі. 16 березня в Корсуні відбувся суд над Виговським.
Його звинуватили в організації повстання і одразу ж роз­
стріляли. Коли об’єктивно підходити до справи, то стає
очевидним, що Тетеря був ворогом Виговського (і навпа­
ки), але зводити смерть Виговського до інтриг Тетері наїв­
но. Не піддягає сумніву, що Виговський готував проти-
польське повстання й, вірогідно, мав намір його очолити.
Порушення ж законності лягає повністю на Маховського.
До речі, в складеній перед смертю духівниці Виговський
не звинувачував Тетерю.
Страта Виговського поглибила прірву між козаками та
польськими військами. Садистські жорстокості Чарнець-
кого, те, що він віддав населення України татарам як пла­
ту за допомогу, не могли врятувати становища. Повстання
поширилося аж до Варшави. Тетеря тримався, основним
чином, на татарській допомозі. До нього прибули близько
50 тисяч вояків з Бессарабії та Криму. Та вже в другій
половині березня татари почали поступово розкривати свої
наміри: відірвати Україну по Горинь від Польщі й підпо­
рядкувати її кримському ханові Мухаммед-Гіреєві IV.
Правобережжя поглинав хаос. Стихійне повстання, по­
штовхом до якого стала також поява ватаг дейнеків (у
XVIII столітті їх називали гайдамаками) та загонів Сірка
між Дністром і Бугом у лютому 1664 року, зміцнене організа­
ційно заходами Виговського на початку березня, з’єдналося
з інтервенцією Брюховецького. Він разом з російськими
військами перейшов Дніпро і взяв в облогу Чигирин, в
якому зачинився Дорошенко. Військове щастя несподівано
схилилося на бік Тетері, котрий завзято і вперто боровся
за свій престол. Облогу Чигирина зняли, але Брюховецький
утік до Канева. Сірка ледве не схопили в Бужині, з якого
він пробився з великими втратами. Після битви під Кане-
вом, остаточно не вирішеної, Сірко відійшов до Бугу, Брю­
ховецький — на Лівобережжя. Чарнецький безмежно лю­
тував — у Суботові, за свідченням козацького літописця,
він викинув із склепу домовину Богдана Хмельницького та
віддав місто на пограбування татарам. Правобережжя зно­
ву піднялося проти Тетері й поляків.
Гетьман намагався стабілізувати становище політични­
ми засобами. Від короля він твердо вимагав переговорів з
Москвою — їх затримка, на його думку, зміцнювала по­
зиції татар, що намагалися захопити Україну. Канцлера
Пражмовського Тетеря просив усунути кількох польських
старост і підстарост, щоб таким чином звільнити частину
території від утисків польської адміністрації.
Так минули травень і червень 1664 року. Тетеря усві­
домлював, що однією з причин повстання є його особа, і
хотів покласти булаву, але король не погоджувався на це,
вважаючи його останньою реальною опорою на Правобе­
режжі. В кінці липня — на початку серпня знову з’явилися
Сірко й Косагов, вони зайняли Меджибіж, Бращав, Мо­
тилів. Під Корсунем Косагова розбили, але міста повста­
вали одне за одним — облога Ставиша військами Чарне-
цького тривала понад чотири місяці. Місто взяли лише
20 жовтня. Вірними Тетері залишалися Чигирин, Корсунь,
Черкаси, Біла Церква, не зрадили його й прихильники
Остап Гоголь та наказний гетьман Михайло Ханенко. Ціле
Побужжя і Подністров’я знову було в руках Тетері. Сірко
відступив у степи. Бргоховецький кидався від одного міс­
та до іншого
Десь на початку червня 1665 року козаки (як припус­
кають, це були повстанці Дрозденка) розгромили Тетерю
і його загін, при цьому захопивши чималі скарби й зни­
щивши гетьманський архів. Тетеря зберіг кпейноди і най­
важливіші козацькі та гетьманські привілеї. Тікав він з
невеликим почтом (усіх інших вірних собі козаків він від­
пустив од себе) на захід і в липні опинився в Польщі.
Треба зауважити, що всупереч поширеним в історичній
літературі легендам, гетьманства він ніколи не зрікався
і булави не поклав.
Після втечі Тетері спокій в Україні не настав. Продов­
жувалася боротьба між Москвою і Варшавою за українські
землі, які поступово входили також в орбіту татарської і
турецької політики. 1 ці три сторони шукали і призначали
слухняних собі маріонеткових гетьманів. Україна ж при
цьому кривавила і тліла пожарищами. Руйнували її чужин­
ці, але допомагали свої ж ватажки, отамани, полковники,
кошові й гетьмани.
З 1665 року П. Тетеря знову проживав у Варшаві, але
не забував про свою батьківщину. Він став членом Львів­
ського Ставропігійського православного братства, якому
подарував мощі святого Меркурія. Документи свідчать, що
у 1669 році колишній гетьман виявляв бажання стати чен­
цем Києво-Печерського лаврського монастиря. Після ого­
лошеної інфамії1 та баніції2 у червні 1670 року, за якими
його міг будь-хто безкарно вбити як на території держави,
так і поза її межами, Тетері довелося втекти з Польщі до
Молдавії, а згодом — до Османської імперії. Очевидно, що
там він розглядався турецьким султаном Мегмедом IV як
один з претендентів на гетьманську посаду в Україні. Сул­
тан призначив Тетері щоденну пенсію (200 аспрів, або
1 Інфамія — покарання у формі позбавлення честі й громадян­
ських прав; у Речі Посполитій застосовувалася до шляхти за єресь, гра­
бунки на дорогах, крадіжки.
2 Б а н і ц і я — покарання, що полягає в оголошенні людини поза
законом, засудженні п на вигнання.
40 флоренів) та вручив султанський прапор — санджак.
Інформація, надана турецькому уряду П. Тетерею, досить
занепокоїла польські урядові кола. До Польщі надходили
чимраз тривожніші вісті. Мабуть, саме тому в квітні 1671 ро­
ку Тетеря був отруєний польським агентом у Стамбулі.
Найімовірніше, його поховали в одній з православних цер­
ков Адріанополя (зараз місто Едірне, Туреччина).
Очевидно, що Павло Тетеря, який був одним з авторів
українсько-російських домовленостей 1654 року та Гадя-
цької угоди 1658 року (у першому документі був окресле­
ний статус гетьмана як васального володаря України, а в
другому — як правителя Українського князівства у складі
Речі Посполитої), поплатився за те, що відійшов від по­
передніх завоювань козацтва й намагався відновити доре­
волюційний стан відносин між володарями булави і поль­
ськими королями.
Слід зазначити, що діяльність П. Тетері на посаді геть­
мана й до сьогодні не однозначно оцінюється як вітчизня­
ними, так і зарубіжними істориками різних поколінь.
Відправна точка для багаторічної дискусії представників
багатьох історичних шкіл і напрямів лежить у таких, на­
чебто контраверсійних, проблемних площинах: з одного
боку, Тетеря був «вірним васалом польського короля, про-
польський гетьман і т. д.», з другого — «визначним держав­
ним діячем України, хитромудрим політиком» тощо. Але
на наш погляд, навряд чи можна беззаперечно приймати
ту чи іншу думку. Хоча на початку свого гетьманування
Тетеря й робив спроби відновити традиційну зовнішню
політику полівасалітетної підлеглості України, невдовзі з
різних причин він був змушений відмовитися від неї на
користь лише пропольської орієнтації. І тому, за влучним
висловом кримського хана, стає «королівським гетьманом,
а не козацьким».
При всіх своїх здібностях і талантах, інтелектуальному
рівні гетьман Павло Тетеря в інших історичних обставинах
був би видатною державотворчою особистістю. А так за­
лишився в історії трагічною постаттю доби Руїни...